---
title: La Sindrome di Prader-Willi
date: 1999-06-12
author: Redazione
slug: la-sindrome-di-prader-willi
lang: it
numero_rivista: "Ombre e Luci"
id_numero: "OEL-66"
issue_number: OEL-66
wp_id: 12832
original_url: "https://www.ombreeluci.it/?p=12832"
cluster_id: 1
has_comments: false
tags:
  - sindrome-prader-willi
  - pws
umap_x: 5.4902215003967285
umap_y: 9.982091903686523
umap_z: 7.325109481811523
---
Questo articolo è stato scritto nel 1999. Le informazione in esso contenute possono essere ormai obsolete e superate da nuove ricerche scientifiche.

**Che cos’è** La sindrome di Prader-Willi (PWS) è una malattia genetica, causata da una alterazione del cromosoma 15. Colpisce in egual misura entrambi i sessi, circa uno su diecimila nati ma la sua incidenza è sottostimata a causa della scarsa conoscenza della malattia.

**Caratteristiche cliniche** Il quadro clinico completo non è presente fin dalla nascita: alcuni dei segni clinici più caratteristici si manifestano più tardi. In età neonatale è caratteristica l'ipotonia muscolare e le difficoltà nell'alimentazione. È presente un ritardo psicomotorio. L'ipotonia tende a migliorare dopo gli 8-12 mesi di età, ma dai 2-3 anni in poi si assiste ad un aumento incontrollato dell'appetito associato a ridotta sensazione di sazietà che spinge il paziente a rubare il cibo e ad alimentarsi di tutto quanto possa essere facilmente disponibile: in pochi anni si instaura una grave obesità, particolarmente resistente al trattamento dietetico e farmacologico, causa di precoci complicanze cardiorespiratorie e metaboliche. Lo sviluppo puberale, in entrambi i sessi, è quasi sempre del tutto assente o ritardato ed è presente un ritardo mentale di grado variabile ma generalmente non grave. Con il tempo diventano più evidenti le turbe del carattere e del comportamento. Spesso comunque tali pazienti sono amabili e amichevoli.

**Cure** È possibile intervenire con adeguate misure di prevenzione, di educazione alimentare e di riabilitazione.

L’ **Associazione Italiana per l’Aiuto ai Soggetti con Sindrome di Prader-Willi e loro familiari si pone come obiettivi:**

- promuovere la conoscenza della sindrome. - informare le famiglie sulle nuove acquisizioni in campo medico, sui nuovi esami diagnostici e terapie, mantenendo i contatti con i medici che si occupano della sindrome. - riconoscimento della sindrome come malattia polimalformativa da parte del Ministero della Sanità. - informare gli enti locali delle problematiche dei soggetti PWS nell'ambito della scuola, famiglia, tempo libero ecc. - sensibilizzare la Sanità a formare una équipe di specialisti per curare i soggetti Prader-Willi. - costituire case famiglia o comunità solo per PWS in quanto dalla esperienza degli altri paesi, la gestione di tali pazienti in sistemazioni che comprendono altre patologie è difficile.

**Altre informazioni sulla sindrome Prader-Willi** [Federazione Italiana Prader-Willi](https://www.praderwilli.it/)