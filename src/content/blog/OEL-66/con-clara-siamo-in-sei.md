---
title: Con Clara siamo in sei
date: 1999-06-11
author: Redazione
slug: con-clara-siamo-in-sei
lang: it
numero_rivista: "Ombre e Luci"
id_numero: "OEL-66"
issue_number: OEL-66
wp_id: 12801
original_url: "https://www.ombreeluci.it/?p=12801"
cluster_id: 6
has_comments: false
tags:
  - toxoplasmosi
umap_x: 6.969051837921143
umap_y: 11.109198570251465
umap_z: 4.7251176834106445
---
Il libro «Con Clara siamo in sei» parla di una famiglia composta da genitori e tre figli che vive in una piccola casetta che il papà chiama «scatola da scarpe». I tre figli tra un po' saranno quattro dato che la mamma aspetta una bambina. Un giorno si scopre che la mamma, Lene, è malata di toxoplasmosi, una malattia che potrebbe essere pericolosa per la bambina che si chiamerà Clara. Finalmente Clara nasce senza gravi danni, l'unica cosa a cui Clara si dovrà adattare è quella di vedere con un occhio solo. Peter Hartling, autore di questo libro, secondo me, è stato molto bravo a raccontare la storia in modo né troppo drammatico ma neanche da scherzarci sopra: è riuscito a trovare la via di mezzo. Questa storia si può benissimo paragonare a quella della mia famiglia: i litigi fraterni, il papà che sta sempre fuori casa, i giochi, i pasticci... Secondo me è positivo che i figli vengano coinvolti in certe situazioni, anche difficili. Infatti dopo la nascita di Clara il dottore voleva parlare con i genitori per spiegare cosa si sarebbero dovuti aspettare da Clara e cosa no. Subito Lene chiede al dottore se può portare con se’ anche i figli facendogli capire quanto sono importanti per lei e ciò mi ha colpito. I bambini sono stati molto bravi ad accogliere Clara anche se era cieca ad un occhio: così dovremmo fare tutti noi. Consiglio a tutti i bambini della mia età di leggere questo libro.

*Benedetta* , 9 anni