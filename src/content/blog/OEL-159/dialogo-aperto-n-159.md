---
title: Dialogo aperto n. 159
date: 2022-11-18
author: Redazione
slug: dialogo-aperto-n-159
lang: it
wp_id: 41073
original_url: "https://www.ombreeluci.it/?p=41073"
cluster_id: 0
has_comments: false
umap_x: 5.0532732009887695
umap_y: 7.745973587036133
umap_z: 11.283873558044434
issue_number: OEL-159
id_numero: "OEL-159"
numero_rivista: "Ombre e Luci"
---
# Tre festeggiate e... tre gatti!

Oggi 19 giugno 2022 compleanno di tre amiche, tre mamme speciali: Marilena, Franca e Silvia. Siamo riusciti a organizzare una festa a sorpresa al bar *Il Vagone* che si trova presso Cascina Biblioteca a Milano. Abbiamo voluto organizzare una festa diversa che non fosse il solito gelato oppure la solita pizzata, ma un bell’happy hour all’ora di pranzo. Dopo aver bloccato la location e pattuito il costo ci siamo scatenati con gli inviti. Abbiamo pensato al regalo e visto che le tre festeggiate verranno al campo a Cesenatico la prima settimana di luglio, abbiamo pensato a un copricostume che doveva avere stampato la frase «Stessa spiaggia, stesso mare… Con noi» ma per errore è stata inviata la foto sbagliata e sono arrivati i tre copri-costumi con la stampa di un gatto! Sul momento, quando Nives ha visto i tre copricostumi con un’altra foto ci è rimasta male ma poi l’abbiamo presa sul ridere e ci abbiamo scherzato su. **Le tre festeggiate erano contente e commosse: «Grazie a tutti per la bellissima festa – hanno detto – è stata una splendida giornata con persone davvero speciali».** Non si aspettavano una festa così, tutta per loro: una bella compagnia allegra! A noi basta poco per stare bene e passare una giornata spensierata. Doverosi sono i ringraziamenti a chi ha organizzato, a chi ha pensato ai regali, a chi fatto fare la torta. Siamo un’equipe fantastica! Ci piace fare tutto ciò anche perchè poi c’è la sodddisfazione del bel risultato finale.

*(Flora e Nives, Milano)*

# Pedalando insieme

Inoccasione del ventennale della **Comunità Arcobaleno dell’Arca** , abbiamo pensato di organizzare un cicloviaggio Bologna-Roma (c'eravamo anche noi, [leggi qui come è andata](https://www.ombreeluci.it/2023/arche-bologna-tandem/) , ndr) con i tandem che usiamo durante le nostre attività, così da unire idealmente le due comunità dell’Arca in Italia (Roma e Bologna appunto) con un viaggio che rappresenta anche il percorso fatto in questi anni: un percorso pieno di salite ma anche fresche discese, di bei panorami e di sorprese... ma tutti guadagnati con l’impegno di ogni giorno, e soprattutto un percorso fatto assieme. **Non vuole essere una sfida ma un’occasione per superare i limiti che spesso sono solo nei nostri pregiudizi.** In pieno stile *L’Arche* abbiamo per cui deciso di creare un itinerario accessibile che permetta ai ragazzi che parteciperanno di vivere un’esperienza adatta a loro e senza rischi. Sarà un percorso di 8 giorni, dall’8 al 16 ottobre 2022, che non vediamo l’ora di vivere e condividere! Per info e raccolta fondi: [larchebologna.it](http://larchebologna.it)

*(Luca Errani e Daniela di Fine, Bologna)*