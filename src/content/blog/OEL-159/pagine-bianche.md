---
title: Pagine bianche
date: 2022-10-05
author: Cristina Tersigni
slug: pagine-bianche
lang: it
wp_id: 31607
original_url: "https://www.ombreeluci.it/?p=31607"
cluster_id: 14
has_comments: false
umap_x: 6.957681179046631
umap_y: 8.088164329528809
umap_z: 10.972034454345703
issue_number: OEL-159
id_numero: "OEL-159"
numero_rivista: "Ombre e Luci"
---
Fine giugno, mini-campo di Fede e Luce: una dodicenne con sindrome di Down frequenta la comunità senza i genitori, potendo lì godere di **uno spazio di amicizia, autonomo e protetto, oltre la famiglia.** Mamma e papà arrivano però una sera, visto che proprio in quei giorni la ragazzina compie gli anni. In cerchio, finalmente tutti riuniti per le chiacchiere e i giochi della sera, la sua voce però si alza, forte e decisa, e reclama vivace, «Dovevate restare a casa!».

Domenica di luglio in provincia. Alla messa parrocchiale un bambino con autismo accompagnato da mamma e nonna ha un momento difficile verso la fine della celebrazione e comincia a gridare e piangere. Tra i presenti, **la voce di uno dei fedeli invita la mamma a portarlo fuori, che disturba la preghiera degli altri…** Chi racconta – un amico di FL che va spesso a quella messa accompagnato da adulti con disabilità – dice che la persona in questione è normalmente accogliente e gentile con loro ma che non comprende, probabilmente per l’età, cosa significhi esseri autistici. Ok, capiamo. Purtroppo, altre voci si uniscono alla sua e nonostante la mamma, a quel punto piangendo, dica che nessuno può dirle che non può star lì a pregare e nonostante il parroco inviti tutti a rimanere alla fine della celebrazione per parlarne insieme, in troppi fuori commentano che non è il caso che un bambino così partecipi alla messa. L’amico ascolta poi, con forza e determinazione, interviene nel capannello mormorante e giudicante, spiegando che quella croce silenziosa sotto la quale si ritrovano a pregare, da qualche parte, vicino a noi e dentro di noi, vive e grida e la dobbiamo imparare a vedere, riconoscere e ascoltare. **Due situazioni agli antipodi, una sola necessità: AMICI, che ti conoscano e ti vogliano bene oltre quello che appari.**

Abbiamo ancora dubbi, su come riempire le nostre pagine, a cosa serva ancora FL, cosa può fare la presenza – o l’assenza – di un amico nella vita? La copertina stavolta è vostra, cari lettori, riempitela e coloratela con i vostri desideri, sogni e speranze di amicizia.

*Editoriale* [**Pagine bianche**](https://www.ombreeluci.it/2022/pagine-bianche/) di *Cristina Tersigni*

*Focus: A che gioco giochiamo* **Tempo di vacanze e divertimento** *di Emanuele Bertolini, Matteo Cinti, Arianna Floris, Tea Mazzarotto e Cristina Tersigni*

*Intervista * **Produzioni fuori dal comune** *di Cristina Tersigni*

*Testimonianza * **TikiTaka** *di Giovanni Vergani*

Dall'archivio **Andiamo a giocare!** *di Tea Mazzorotto* **Giocare vuol dire diventare attivo** *di Marie-Claude Chivot*

*Associazioni * **La rivoluzione del coltello** *di Cristina Tersigni*

*Fede e Luce * **Festa al Quirinale** *di Gabriella Buongiorno, Fabio Bronzini, Giovanni Grossi e Giorgia Landucci*

**Dialogo aperto**

*Libri * **Ognuno ride a modo suo** *di Valentina Perniciaro * **Giuditta e l'orecchio del diavolo** *di Francesco D'Adamo * **Il silenzio del mondo** *di Tommaso Avati * **Perché non lo portate a Lourdes?** *di Lorenzo Amurri*

*Diari* **Questa cosa non mi piace per niente** *di Benedetta Mattei* **Non perdo mai un incontro** *di Giovanni Grossi*