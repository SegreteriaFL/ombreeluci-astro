---
title: TikiTaka
date: 2022-10-10
author: Giovanni Vergani
slug: tikitaka
lang: it
wp_id: 31749
original_url: "https://www.ombreeluci.it/?p=31749"
cluster_id: 12
has_comments: false
umap_x: 8.475942611694336
umap_y: 7.382460117340088
umap_z: 8.443726539611816
issue_number: OEL-159
id_numero: OEL-159
---
Il
progetto TikiTaka equiliberi di essere parte da lontano. E con esso il mio coinvolgimento in un modello di lavoro che fonda le sue basi sul desiderio di comunità, nella convinzione che solo insieme – pubblico, privato sociale, famiglie, persone con disabilità, cittadini –
**sia possibile costruire luoghi e spazi di vita in cui ognuno trovi accoglienza e sia portatore di valore**
, con le proprie qualità e fragilità. Fin dall’avvio nel 2017, con il contributo di Fondazione Cariplo all’interno del programma Welfare in azione, abbiamo cercato, prima che costruire azioni, di creare un modello di lavoro. Dare tempo e spazio al pensiero, a luoghi di confronto e di scambio, partendo dai diversi punti di vista degli interlocutori coinvolti.
**Il progetto ha chiamato in causa oltre mille bambini, ragazzi, donne e uomini con disabilità;**
ha creato sinergia tra oltre duecento organizzazioni di varia natura (cooperative ed associazioni di volontariato, di genitori, sportive e culturali), dalle aziende (oltre 50 coinvolte) alle amministrazioni comunali, uscendo dai propri confini e imparando a riconoscere le competenze e le risorse di ciascuno.
*TikiTaka*
si costruisce su due azioni fondamentali. La prima trova la sua concretizzazione nei tavoli tematici provinciali:
[*Di casa in casa*](https://www.progettotikitaka.com/di-casa-in-casa)
, per costruire nuove forme di abitare più vicine alle esigenze delle persone con disabilità a partire dalla legge 112 sul dopo di noi (18 i progetti avviati);
[*Il lavoro abilita l’uomo*](https://www.progettotikitaka.com/lavoro-abilita-l-uomo)
promuove l’inclusione in ambito produttivo attraverso tirocini finalizzati all’inclusione sociale (oltre 200 i tirocini avviati e 17 le assunzioni a tempo indeterminato) e percorsi di cittadinanza attiva;
[*Tutti in campo*](https://www.progettotikitaka.com/tutti-in-campo)
affronta tematiche e progettualità legate allo sport integrato: oltre 20 squadre e discipline sono state avviate;
[*SperimentARSI*](https://www.progettotikitaka.com/sperimentarsi)
fa dell’arte e della cultura (dalla musica al teatro, dall’arte alla danza) l’occasione di incontro e di integrazione;
[*Intrecci di cura*](https://www.progettotikitaka.com/intrecci-di-cura)
si occupa, infine, di minori e giovani. La seconda azione portante è
[*Una via per la città*](https://www.progettotikitaka.com/una-via-per-la-citta)
: un progetto di rete, relazione e radicamento sui territori, attivato in 12 comuni della provincia Monza Brianza. Mi colma di stupore e soddisfazione vedere oggi realizzato un lavoro che punta sul coinvolgimento dei destinatari – persone con disabilità e loro famiglie; minori e giovani – nella convinzione che
**insieme sia possibile costruire e vivere una comunità più bella per tutte e per tutti.**
> Lo scopo è aprire porte e confini, creare collegamenti, favorire partecipazione Promuovere la forza di una strategia condivisa

Mettersi in ascolto e collaborazione con gli altri ha reso possibile costruire quel che da soli non potremmo immaginare e ha reso le nostre comunità più alla portata di ciascuno. Ascolto e diffusione che promuoviamo su
[progettotikitaka.com](http://progettotikitaka.com)
grazie ai «Quaderni di TikiTaka» (fascicoli che affrontano le diverse tematiche della rete), format radiofonici (con Radio Binario 7) come
*Terzo Binario*
(racconti, testimonianze e approfondimenti in onda il lunedì alle 17.30 da settembre a giugno in collaborazione con Fondazione della Comunità di Monza e Brianza) e
*40° Minuto*
, dedicato allo sport integrato; e i
*Tikitok*
, brevi video descrittivi di azioni e progetti. È questo, credo, il valore di una Rete che non vuole strutturarsi in meccanismi rigidi e precostituiti, ma che intende piuttosto
**aprire porte e confini, creare collegamenti, favorire partecipazione, promuovere la forza di una strategia condivisa e di una visione verso il futuro**
in cui sia possibile sognare, sperare, desiderare.
*Il 31 marzo 2023 Giovanni Vergani ha ricevuto l'onorificenza al Merito della Repubblica dal Presidente Sergio Mattarella proprio per l'impegno nel sociale e nel suo progetto TikiTaka.*
> Visualizza questo post su Instagram [Un post condiviso da @retetikitaka](https://www.instagram.com/p/CqdZC6NoLdG/?utm_source=ig_embed&utm_campaign=loading)

*Editoriale* [**Pagine bianche**](https://www.ombreeluci.it/2022/pagine-bianche/) di *Cristina Tersigni*

*Focus: A che gioco giochiamo* **Tempo di vacanze e divertimento** *di Emanuele Bertolini, Matteo Cinti, Arianna Floris, Tea Mazzarotto e Cristina Tersigni*

*Intervista * [**Produzioni fuori dal comune**](https://www.ombreeluci.it/2022/produzioni-fuori-dal-comune/) *di Cristina Tersigni*

*Testimonianza * [**TikiTaka**](https://www.ombreeluci.it/2022/tikitaka/) *di Giovanni Vergani*

Dall'archivio **Andiamo a giocare!** *di Tea Mazzorotto* **Giocare vuol dire diventare attivo** *di Marie-Claude Chivot*

*Associazioni * [**La rivoluzione del coltello**](https://www.ombreeluci.it/2022/la-rivoluzione-del-coltello/) *di Cristina Tersigni*

*Fede e Luce * **Festa al Quirinale** *di Gabriella Buongiorno, Fabio Bronzini, Giovanni Grossi e Giorgia Landucci*

**Dialogo aperto**

*Libri * [**Ognuno ride a modo suo**](https://www.ombreeluci.it/2022/ognuno-ride-a-modo-suo-recensione/) *di Valentina Perniciaro * [**Giuditta e l'orecchio del diavolo**](https://www.ombreeluci.it/2022/giuditta-e-lorecchio-del-diavolo-recensione/) *di Francesco D'Adamo * [**Il silenzio del mondo**](https://www.ombreeluci.it/2022/il-silenzio-del-mondo-recensione/) *di Tommaso Avati * [**Perché non lo portate a Lourdes?**](https://www.ombreeluci.it/2022/perche-non-lo-portate-a-lourdes-recensione/) *di Lorenzo Amurri*

*Diari* **Questa cosa non mi piace per niente** *di Benedetta Mattei* **Non perdo mai un incontro** *di Giovanni Grossi*

**Ombre e Luci è anche una newsletter** Ci trovi storie, spunti e riflessioni per provare a cambiare il modo di vedere e vivere la disabilità. Se prima vuoi farti un'idea [qui trovi l'archivio di quelle passate](https://www.ombreeluci.it/newsletter/) .