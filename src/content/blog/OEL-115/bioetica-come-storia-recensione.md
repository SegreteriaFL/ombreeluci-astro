---
title: Bioetica come storia - Recensione
date: 2011-09-04
author: Redazione
slug: bioetica-come-storia-recensione
lang: it
wp_id: 36015
original_url: "https://www.ombreeluci.it/?p=36015"
cluster_id: 6
has_comments: false
umap_x: 7.6224188804626465
umap_y: 11.80462646484375
umap_z: 5.886107921600342
issue_number: OEL-115
id_numero: OEL-115
---
I
l libro affronta, in cinque distinti saggi di altrettanti autori, i grandi temi della vita, quali la fecondazione assistita e l'aborto, l’eutanasia, l’handi‘ cap, il controllo delle nascite e l'animazione dei corpi. Problemi bioetici che il progresso delle tecno scienze ci impone oggi di affrontare. Il testo intende evidenziare come tali questioni siano antiche, alcune radicate nella storia dell'uomo e come sia cambiato nel tempo l'atteggiamento umano in merito a tali argomenti. ' Di particolare interesse appare l'approccio di Giulia Galeotti sul tema dell'handicap, nel saggio “Concepire l'handicap”. Anche questo argomento viene affrontato da un punto di vista storico, partendo dal cambiamento culturale in atto, in merito alla scelta di voler mettere al mondo un figlio anche se disabile. L’escursus storico affronta le persecuzione dei disabili e dei malati di mente, le esasperazioni delle teorie eugenetiche e le indegne leggi ad esse ispirate. Partendo dal primo istituto per sordomuti fondato dall’ Abate de l’Epée nel 1771, descrive come si sia arrivati alla esclusone sociale dei disabili. Vengono quindi narrate le vicende e i differenti approcci susseguitesi nel tempo in merito alla disabilità, fino alla svolta positiva, in materia legislativa sopraggiunta dopo gli anni settanta; per arrivare infine ai nostri giorni in cui progressivamente si sta tornando al passato, in una società ossessionata dall’efficienza, dalla salute e dalla produttività e sembrano spirare nuovi venti di una moderna eugenetica. Chiude questo capitolo l’illuminante e bellissima storia del portatore d’acqua indiano e delle sue due pentole. “Bioetica come storia” è un libro accessibile a tutti, da leggere perché fa riflettere anche il lettore non specialista sulle grandi questioni bioetiche che ormai debbono essere affrontate da tutti, proprio perché possono investire chiunque di noi in ogni momento della nostra vita.
*R.M.*
, 2011