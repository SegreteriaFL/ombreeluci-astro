---
title: "E la vita eploderà - Itinerari didattico educativi per l'insegnamento della religione cattolica"
date: "1993-09-09"
author: "Redazione"
theme: "cluster-0"
cluster_id: 0
slug: "e-la-vita-eplodera-itinerari-didattico-educativi-per-linsegnamento-della-religione-cattolica"
lang: it
wp_id: 9256
has_comments: false
tema_code: "T15"
tema_label: "Memoria e storia di Fede e Luce (opzionale)"
categoria_menu: "Storia"
issue_number: OEL-43
id_numero: "OEL-43"
numero_rivista: "Ombre e Luci"
---
*Itinerari didattico educativi per l'insegnamento della religione cattolica nella scuola dell’obbligo, anche per alunni portatori di handicap*

Chi lavora nel campo della riabilitazione dei bambini disabili, non solo con competenza professionale, ma con amore, con capacità di attesa, con pazienza e speranza, molto spesso arriva a risultati inattesi sorprendenti.
Un gruppo di educatori de «La Nostra Famiglia» per anni ha fatto questa esperienza ed ora presenta con semplicità, ma anche con piena consapevolezza, il risultato del suo lavoro: una Guida dal titolo «E la vita esploderà» - itinerari didattico-educativi per l’insegnagmento della religione cattolica nella scuola deH’obbligo anche con alunni portatori di handicap e i 5 quaderni attivi «Pagine di vita», editi dalla LDC, Torino.
Il sussidio «Pagine di vita» interviene proprio per proporre una serie di itinerari didattici strutturati e articolati fra di loro per favorire e sollecitare il coinvolgimento, l'attivismo, la partecipazione, l'assimilazione dei contenuti e dei valori e per consentire anche una verifica del cammino.
Il volume di guida ha una struttura unitaria e progressiva: il discorso contenutistico cioè, procede, senza preoccupazioni di suddivisioni o scansioni annuali. E questa, invece, una delle preoccupazioni dei QUADERNI ATTIVI, che scandiscono il discorso e lo suddividono (15 obiettivi per anno circa) tenendo conto del progredire dell’età e anche dell’inserimento del discorso nell’anno scolastico e liturgico.
In conclusione: «E la vita esploderà» è un sussidio valido e prezioso da suggerirsi non solo agli insegnanti di bambini disabili, ma a tutti coloro che vogliono dare al loro insegnamento il senso della concretezza, della semplicità, della vita vissuta.