---
title: Di feste volute (e di feste che non vorrei)
date: 2025-11-26
author: Benedetta Mattei
slug: di-feste-volute-e-di-feste-che-non-vorrei
lang: it
wp_id: 48381
original_url: "https://www.ombreeluci.it/?p=48381"
cluster_id: 7
has_comments: false
umap_x: 7.654076099395752
umap_y: 1.5786499977111816
umap_z: 9.78791618347168
issue_number: OEL-172
id_numero: "OEL-172"
numero_rivista: "Ombre e Luci"
---
Ho festeggiato molto ma molto bene il mio compleanno. Per ora e dico per ora ho spento le candeline sei volte ma potrei pure fare altre feste. Perché io **amo festeggiare** . Festeggiare è molto bello e divertente. Voglio che mi cantano tutti la canzone “tanti auguri”. Anche perché io la canzone la canto sempre a tutti, pure mandando i vocali. Mi piace tanto festeggiare non mischiando, come dico sempre. Faccio una festa con la nonna, le zie, gli zii, le cugine e il cugino. Poi una festa con gli amici che vengono dalla Toscana… Così è molto più bello. Tutti mi chiedono cosa voglio di regalo. **Io non voglio regali. Ho già tutto. Voglio che tutte le persone mi vogliono bene** e pure che mi amano. **Voglio come regalo che vengano alla mia festa quando invito e che mi abbracciano. ** La festa che più mi è piaciuta – a parte la cena che organizzo sempre da *Meo Patacca* a Trastevere – l’ho fatta a *Merè* che il locale dove io lavoro. Ho voluto proprio io, l’ho pensato proprio io di fare la festa lì. Di sera. E Carla ha aperto il locale la sera proprio per me. Io ho invitato a suonare una band bravissima perché avevo sentito quando cantavano e suonano durante le feste a *Merè* quando io facevo la cameriera. Allora ho fatto tutto io e ho detto di venire alla mia festa a suonare. E loro lo hanno fatto. Mi hanno detto che era un regalo e non hanno voluto i soldi.

Mi sono divertita tantissimo proprio perché **ho organizzato tutto io, ho fatto io gli inviti** e ho detto io che cosa si doveva mangiare. Soprattutto la pizza rossa, i panini buoni e la torta nutella, crema e panna che ho scelto io. Ho spento le candeline e ho voluto che tutti cantavano «tanti auguri». Ma c’è un “ma” e c’è un “però”. Ho saputo che il mio amico Giacomo, che vive a Montevarchi, si sposa. Questa notizia è veramente bruttissima e a me non va proprio giù. Mi ha invitata al matrimonio il 26 aprile ma non è ancora detto che ci vado. E se ci vado forse mi arrabbio tanto. Io non voglio che si sposa. Lo dico a tutti che non voglio ma nessuno mi aiuta ad annullare il matrimonio. OL