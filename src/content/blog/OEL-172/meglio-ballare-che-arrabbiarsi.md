---
title: Meglio ballare che arrabbiarsi
date: 2025-05-28
author: Benedetta Mattei
slug: meglio-ballare-che-arrabbiarsi
lang: it
wp_id: 48529
original_url: "https://www.ombreeluci.it/?p=48529"
cluster_id: 7
has_comments: false
umap_x: 7.65251350402832
umap_y: 1.494219422340393
umap_z: 9.651778221130371
issue_number: OEL-172
id_numero: "OEL-172"
numero_rivista: "Ombre e Luci"
---
Ilmatrimonio a Montevarchi del mio amico Giacomo è andato bene. Poteva andare molto peggio. **Lui era bello, gentile, educato, bravo, elegante, sorridente** . La moglie non lo posso dire perché papà mi ha detto che poi quello che dico lo leggono tutti. Quindi se qualcuno vuole sapere cosa io – Benedetta Mattei – penso mi deve telefonare. E lo dico bello e chiaro cosa penso. Comunque la messa è stata bella e io mi sono messa anche a cantare con il coro. Poi ottima la cena, abbiamo ballato tanto. Mi sono divertita. Ma c’è un gran bel «ma». Non lo posso scrivere. Lo dirò a voce molto ma molto volentieri.

L’anno scorso si è sposata Betta, la sorella di Giacomo. Con Alessandro. Io ero al matrimonio e sono molto contenta. Quel matrimonio mi è piaciuto. Betta e Alessandro ora vivono insieme e questo è bello. Ma ora anche Giacomo è andato via da casa, sono rimasti i genitori e la sorella Sara che è la mia amica del cuore. Io telefono tutte le sere a casa loro e prima erano quasi sempre 5. Ora sono 3. **Mica mi va tanto bene questa cosa. Anzi, per niente.**

Mi hanno promesso che quando andrò a Montevarchi mi porteranno a vedere la casa di Giacomo e della moglie che manco dico il nome: Chiara. Questa è una cosa che deve essere assolutamente fatta perché io, come amica numero 1 di tutti, devo vedere bene la casa. Come sono le stanze, la cucina, il bagno. Come faccio sennò? Va fatto subito.

**I matrimoni sono belli ma vanno fatti bene.** La messa è molto bella: si vestono tutti molto bene e comprano quasi tutti il vestito nuovo. Poi si baciano tutti. Poi si mangia tantissimo, soprattutto all’antipasto. La torta c’è sempre e i camerieri ti chiedono se vuoi altre fette. A Montevarchi ballano. Questo mi piace. Io sono una ballerina molto brava e non mi stanco mai. E poi stavolta era meglio ballare che arrabbiarmi. Perché lo sanno benissimo tutti che Giacomo doveva sposare me. Altro che storie sciocche. Ha proprio sbagliato. Ma ormai è tardi o forse no, non lo so proprio.