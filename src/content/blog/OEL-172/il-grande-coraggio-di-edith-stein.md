---
title: Il grande coraggio di Edith Stein
date: 2025-12-17
author: Antonietta Pantone
slug: il-grande-coraggio-di-edith-stein
lang: it
wp_id: 15768666
original_url: "https://www.ombreeluci.it/?p=15768666"
cluster_id: 3
has_comments: false
umap_x: 8.306548118591309
umap_y: 5.994819164276123
umap_z: 10.481952667236328
issue_number: OEL-172
---

Buon pomeriggio, amici. A fine ottobre sono stata ad un convegno dedicato a Edith Stein, una filosofa del Novecento. Vi dico subito che mi ha stupita perché vedere che **già all'epoca una persona umile e con tutte le sue difficoltà aveva voglia di sapere di più sulla disabilità** e di imparare come potersi approcciare, per quanto mi riguarda è una cosa che le fa onore! Parliamo della seconda guerra mondiale, se non sbaglio, e all'epoca non era molto facile mettersi in gioco per aiutare le persone con disabilità e trovare informazioni.

Il periodo della seconda guerra mondiale è stato molto difficile anche perché Edith Stein era ebrea e c'erano decisamente più ostacoli per affrontare l'approccio e lo studio sulla disabilità. **Mi ha stupito non solo la sua voglia di sapere sempre di più ma anche l'impegno a voler tramandare la sua conoscenza.**

Al convegno organizzato al **Kairos Forum** , sono andata con Paola, Daniele e Cristina. Vi dirò, per me è stato un onore. Perché è bello che oggi si parli di queste persone che hanno corso dei rischi in favore della conoscenza. Sono le figure storiche importanti da ricordare, e non possiamo solo conoscerle ma, come ci ha dimostrato Edith Stein, bisogna sempre lottare per trasmetterle nel futuro.

Colgo l'occasione per **ringraziare tutti** , dal gruppetto di Fede e Luce, fino ai giovani che si sono messi in gioco con noi. Spero che con l'anno nuovo, ossia nel 2026, possa essere per Fede e Luce un anno più fruttuoso a livello di giovani, soprattutto di iniziative pensate per loro.

Vi ringrazio, miei cari lettori perché vedo che siete sempre più numerosi a seguirmi sul blog. Ci vediamo alla prossima, **tanti auguri di Buon Natale!**