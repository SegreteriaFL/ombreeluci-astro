---
title: A parlare non ci si annoia, soprattutto a cena insieme
date: 2025-09-10
author: Benedetta Mattei
slug: a-parlare-non-ci-si-annoia-soprattutto-a-cena-insieme
lang: it
wp_id: 15768203
original_url: "https://www.ombreeluci.it/?p=15768203"
cluster_id: 7
has_comments: false
tags:
  - tempo-libero
  - estate
umap_x: 7.798192024230957
umap_y: 1.1690617799758911
umap_z: 9.524401664733887
issue_number: OEL-172
id_numero: "OEL-172"
numero_rivista: "Ombre e Luci"
---
Mi piace organizzare le cene per conto mio. Faccio così. Penso, prima di tutto. Mi organizzo nella mia testa zitta zitta
**senza dire niente a nessuno. Penso con chi voglio andare a cena, quando e dove.**
Dove è facile perché mi torna bene andare al ristorante vicino casa che si chiama
[*Condominio Marconi*](https://www.condominiomarconi.com/)
che sta in una stradina a viale Marconi Ci vado a piedi. Conosco tutti.
**Conosco il menù e so benissimo cosa voglio e cosa devo ordinare.**
Antipasto, pasta e dolce. Di antipasto io prendo supplì e crocchette. Pasta al sugo. Qualche volta il calzone con prosciutto e mozzarella. Il dolce è facile. Mi fanno apposta per me un gelato con la cioccolata. La cameriera amica mia lo chiede in cucina. Non è nel menù. Ogni volta mi viene chiesto se voglio l’hamburger ma io dico no. Ogni tanto ho preso le polpette al sugo con le patate arrosto. Dipende. Per prima cosa portano acqua naturale fredda e io riempio subito il bicchiere fino all’orlo. Mi faccio dare sempre il menù anche se lo so a memoria e so già cosa prendo. Però
**è bello quando ti danno il menù. E poi mi piace ridarlo.**
**Decido sempre io con chi andare e chi invitare.**
Telefono oppure mando un vocale con il cellulare. E mi organizzo per il giorno che va bene. L’orario è sempre le 20 e
**io sono puntualissima**
. Arrivo sempre prima io. Ora sono andata a cena con Gaia e con Cetty. Poi faccio altre telefonate e invito chi voglio io. Questa è una cosa bella di Roma, soprattutto dopo l’estate prima che arriva il freddo a Natale. Posso uscire la sera e si sta bene. Anche solo con la maglietta. Quando sei
**a cena è bello perché puoi parlare, raccontare le cose e fare domande**
. Io inizio sempre il discorso dicendo: “Come stai, che fai di bello?”. E mi viene da fare il sorriso perché è proprio bello parlare con le persone. Si sta bene insieme e intanto si mangia e non ci si annoia mai a parlare. Poi
**a me piace tanto parlare con le cameriere perché anche io sono collega.**
Se poi le conosci diventi amica e questa è un’altra cosa molto bella. Così a cena sei sempre con le amiche e si ride, si fanno le battute e si sta bene insieme.
**Mangiare puoi farlo pure a casa tua. Però andare fuori è più bello perché stai insieme agli altri.**