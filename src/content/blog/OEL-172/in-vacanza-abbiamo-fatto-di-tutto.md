---
title: In vacanza abbiamo fatto di tutto
date: 2025-08-21
author: Antonietta Pantone
slug: in-vacanza-abbiamo-fatto-di-tutto
lang: it
wp_id: 15768010
original_url: "https://www.ombreeluci.it/?p=15768010"
cluster_id: 0
has_comments: false
umap_x: 8.114243507385254
umap_y: 5.9701619148254395
umap_z: 10.721244812011719
issue_number: OEL-172
---

Miei cari lettori buon pomeriggio. Vi avevo lasciato con l’articolo della gara di beneficenza. Oggi invece vi parlo di una piccola vacanza fatta con Rita e Paola, iniziata il 6 luglio fino al 13 luglio in un bellissimo campeggio. **Un posto che vi consiglio caldamente perché a differenza di altri campeggi è attrezzatissimo per le persone con disabilità.** Poi va bene per tutte le età, perché ci sono veramente attività di ogni tipo, c’è il bosco, la piscina e il mare. Il campeggio si chiama **Europing** e si trova a Tarquinia.

È stata una bella settimana costruttiva, e sono felice di provare posti nuovi per poi consigliarveli, e per darvi alcune accortezze. Si deve prenotare il bungalow e dare 100€ di caparra, che il campeggio si tiene fino a quando non si va via come assicurazione nel caso qualcosa venga danneggiato.

All’ingresso vi daranno un braccialetto rosso che vi servirà per entrare alla piscina. I bungalow sono strutturati con una stanza e il bagno. Fuori c'è una piccola veranda, dove c'è la cucina. In realtà però non tutti sono così attrezzati purtroppo perché stanno ristrutturando. Ma ve lo consiglio comunque perché in quella settimana che ci sono andata, mi sono veramente divertita **. Abbiamo fatto di tutto.** Se non sapete dove andare a fare delle vacanze con i vostri figli, che magari hanno un caratterino un po' complicato, in questo bellissimo posto hanno tantissime attività tra cui scegliere, al mare, in piscina o nel bosco.

**Ringrazio ancora tanto Rita e la mia compagna di stanza, che ci siamo morti dal ridere.** Ci tenevo a segnalarvi questo posto, perché mi piace andare in esplorazione per voi, ed è giusto che quando vedo un posto molto rilassante e attrezzato per noi e per chi sta con noi, ve lo dica. Non a caso il blog nasce proprio per questo!

La prossima volta vi racconto della Piccola Marcia Francescana, e vi invito a seguirmi perché ci saranno grosse novità!