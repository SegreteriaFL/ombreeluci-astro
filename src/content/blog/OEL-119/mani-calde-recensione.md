---
title: Mani calde - Recensione
date: 2012-09-16
author: Redazione
slug: mani-calde-recensione
lang: it
wp_id: 36404
original_url: "https://www.ombreeluci.it/?p=36404"
cluster_id: 6
has_comments: false
umap_x: 7.266037464141846
umap_y: 11.756790161132812
umap_z: 5.260398864746094
issue_number: OEL-119
id_numero: "OEL-119"
numero_rivista: "Ombre e Luci"
---
D
avide, un bambino ricoverato dopo un grave incidente stradale e il Dott. Bozzi, antipatico e burbero genio della neurochirurgia sono i protagonisti di questo romanzo di Giovanna Zucca, un’infermiera al suo debutto come scrittrice. Il piccolo Davide, anche se in coma, riesce a sentire tutto ciò che accade intorno a lui, ma non potendo vedere, si fida solo delle persone che hanno le mani calde. Ed è proprio questa caratteristica a spingerlo ad instaurare uno speciale rapporto con l’antipatico Bozzi, figura asociale oggetto dei pettegolezzi del reparto. Un romanzo che parla di fiducia e di fede, di scienza e religione, con uno stile moderno ma non molto lineare. Di pagina in pagina siamo catapultati nei pensieri di uno dei protagonisti: sia esso il dottore o Davide, i suoi genitori o qualcuno del personale ospedaliero. Talvolta invece è un narratore esterno a parlare, senza seguire uno schema preciso. Una storia che si legge velocemente e con piacere, regalandoci diverse riflessioni sul valore delle apparenze e della fiducia nel prossimo.
*M.C.*
, 2012Questo articolo è tratto da
[Ombre e Luci n.119](https://www.ombreeluci.it/project/numero-119-i-volti-della-bellezza/)