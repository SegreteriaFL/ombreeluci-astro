---
title: "Una mamma di bambini \"normali\""
date: 1975-08-01
author: Redazione
slug: una-mamma-di-bambini-normali
lang: it
wp_id: 21009
original_url: "https://www.ombreeluci.it/?p=21009"
cluster_id: 14
has_comments: false
umap_x: 6.669943809509277
umap_y: 7.116657733917236
umap_z: 12.256108283996582
issue_number: OEL-50
id_numero: "OEL-50"
numero_rivista: "Ombre e Luci"
---
Come ho abituato i miei bambini a incontrarsi con bambini disabili senza che ne rimanessero in qualche modo impressionati o che non fossero naturali nel trattare con loro?

Mi sembra di scrivere cose banali perché, secondo me, è molto semplice per una mamma spiegare questo ai propri figli, la cosa importante per me è solo preparare il bambino alla realtà; non dirgli: "è come te; non ci fare caso”, No. "È un bimbo particolare; sii con lui affettuoso; vedi come la sua mamma si comporta nei suoi confronti, o come faccio io e sii naturale”.

Cerco poi di non dare l'idea che non possono fare domande, chiedere spiegazioni - faccio in modo che le facciano dopo. Non voglio creare il tabù "non se ne parla, non si guarda, non è vero".

Le domande per loro abituali a un nuovo amichetto: "Cosa fai? A che scuola vai? Perché cammini così? Tirami il pallone!" ecc, che loro farebbero normalmente a un bambino handicappato, ho spiegato che le devono fare a me, che non sarebbe delicato farle alla sua mamma la quale chissà quante volte ha dovuto rispondere alle stesse domande.

Devo dire che molte volte ora sono loro, i miei bambini, che insegnano a me qualcosa; loro sono più spontanei di noi grandi, sanno trattare con semplicità ed affetto tutti quanti. Talvolta sono così naturali che dimenticano perfino l'handicap degli altri così che a volte sbuffano, se ne vanno, si annoiano come fanno con gli altri amichetti.

Noi grandi non siamo capaci di essere semplici come loro. Con i più grandi il discorso continua: "che differenza c'è fra me e un bimbo disabile di fronte al Signore? Nessuna, anzi lui vale più di me! Chi è degno di ricevere il Signore più di loro...."

A questa conclusione sono arrivati loro, da soli.

- Francesca, 1975

[Pellegrinaggio a Roma con Foi et Lumère](https://www.ombreeluci.it/1975/pellegrinaggio-a-roma-con-foi-et-lumere/) di Suor Ida Maria [La paura degli altri](https://www.ombreeluci.it/1974/la-paura-degli-altri) di M. Bertolini [Integrazione nella scuola: pro e contro](https://www.ombreeluci.it/1975/integrazione-nelle-scuole-pro-e-contro/) di A. Cusimano [Poesia: Visages, Volti](https://www.ombreeluci.it/1975/poesie-visages-volti/) di Helene ["Il momento più bello!"](https://www.ombreeluci.it/1974/il-momento-piu-bello/) di Mamma di Carla [L'incontro a Villa Pacis](https://www.ombreeluci.it/1975/lincontro-a-villa-pacis/) di P. Roberti [All'amicizia ci credo](https://www.ombreeluci.it/1975/allamicizia-ci-credo/) di Pina [Io e mio fratello](https://www.ombreeluci.it/1975/giovanissimi-io-e-mio-fratello/) di Patrizia [Qua e là per l'Italia](https://www.ombreeluci.it/1975/qua-e-la-per-litalia/) di Patrizia [1° Febbraio 1975](https://www.ombreeluci.it/1975/sabato-1-febbraio-1975/) di Patrizia