---
title: "All'amicizia ci credo"
date: 1975-02-07
author: Redazione
slug: allamicizia-ci-credo
lang: it
wp_id: 21126
original_url: "https://www.ombreeluci.it/?p=21126"
cluster_id: 1
has_comments: false
tags:
  - test
  - persone-con-disabilita
umap_x: 6.975169658660889
umap_y: 8.9621000289917
umap_z: 8.378159523010254
issue_number: OEL-50
---

Sono una ragazza di 20 anni, anzi quasi 21, e mi chiamo Pina, La mia infanzia è trascorsa girando sempre per i collegi, dove venivo curata e dove ho incominciato per la prima volta a carminare. Perché io, ancora non ve l'ho detto, sono colpita ad una gamba dalla poliomielite.

Ma non me la prendo. Sto bene anche così. Sono una ragazza come tutte le altre, **non mi manca niente; solo una cosa, la più importante: l’amore che io spero presto di dare al ragazzo che amo** .

Come ho già detto sono stata in molti collegi; ho conosciuto tante ragazze, alcune le ricordo ancora e mi piacerebbe tanto rivederle. Eravamo tanto piccole! I capelli cortissimi e il vestitino uguale, ci volevamo bene anche se le nostre giornate erano piene di litigi infantili.

Sono passati tanti anni da allora e qui a Roma **ho conosciuto la vera amicizia** . Perché io, all’amicizia ci credo! È una cosa molto bella, ti fa sentire felice e tu puoi dare alla persona tutto l’affetto o la comprensione che hai nel cuore. All’amica puoi confidare tutti i tuoi dispiaceri, tutti i piccoli segreti, tutti i tuoi pareri che i genitori molte volte non comprendono.

**Maria, la mia prima amica, l’ho conosciuta qui a Roma sei anni fa** . Anche se con carattere diverso ci siamo capite e voi non ci crederete, ma se qualche volta avevamo delle discussioni io ci soffrivo, è sciocco, lo so, ma a me dispiaceva anche se dopo poco passava tutto. Ancora adesso ci scriviamo perché lei abita a Napoli. **Questa estate sono stata un mese a casa sua per farle compagnia** ; **è stata operata poco tempo fa alla spina dorsale e ha dovuto passare tutta l’estate a letto.**

Credete a me: stare a letto è molto brutto! Io ci sono passata. Sembra che il tempo e il dolore non passino mai. È stato un sacrificio, per me, stare sempre nella stessa stanza. Ma l'ho fatto con piacere. L'ho fatto perché Maria forse aveva bisogno della mia amicizia.

**Abbiamo trascorso un mese fantastico** , anche se solo con poco. Pieno di tante risate, ricordando insieme i giorni trascorsi qui a Roma, Cì abbiamo riso su, abbiamo scoperto insieme di essere cambiate, di avere dei problemi e abbiamo scoperto che la nostra amicizia è più solida e io mi auguro che rimarrà così.

**E di Giovanna, la ragazza che mi ha chiesto di scrivere questa storia, che devo dire?!** Non ho parole per dimostrarle la mia amici zia. È la ragazza migliore del mondo. È tanto cara e comprensiva e non so nemmeno io quanto le voglio bene.

Certo non sto qui a scrivere tutte le cose che ha fatto per me, non finirei mai. Ma quando leggerà queste righe capirà quanto le devo e quanto affetto le offro.

- *Pina* , 1975

[Pellegrinaggio a Roma con Foi et Lumère](https://www.ombreeluci.it/1975/pellegrinaggio-a-roma-con-foi-et-lumere/) di Suor Ida Maria [La paura degli altri](https://www.ombreeluci.it/1974/la-paura-degli-altri) di M. Bertolini [Giovanissimi](https://www.ombreeluci.it/1974/giovanissimi) di redazione [Lettera ai giovani](https://www.ombreeluci.it/1974/lettera-ai-giovani/) di Maria Grazia [Ci hanno scritto](https://www.ombreeluci.it/1974/ci-hanno-scritto/) di Redazione [Cecilia: un'esperienza](https://www.ombreeluci.it/1974/cecilia-una-esperienza/) di Cecilia [Come fai a credere nella Madonna?](https://www.ombreeluci.it/1974/come-fai-a-credere-alla-madonna/) di Ettore