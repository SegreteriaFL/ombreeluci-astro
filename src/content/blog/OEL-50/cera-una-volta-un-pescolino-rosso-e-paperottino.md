---
title: "C'era una volta... Un pescolino rosso e Paperottino"
date: 1995-06-02
author: Redazione
slug: cera-una-volta-un-pescolino-rosso-e-paperottino
lang: it
wp_id: 10001
original_url: "https://www.ombreeluci.it/?p=10001"
cluster_id: 0
has_comments: false
umap_x: 7.323225975036621
umap_y: 11.135533332824707
umap_z: 5.102316856384277
issue_number: OEL-50
id_numero: OEL-50
---
### C'era una volta ... Paperottino

### C'era una volta ... Un pesciolino rosso

Q
ueste due favole, illustrate festosamente da Stefano Natali, sono state scritte da Alessandro Savelli per aiutare il Telefono Azzurro di cui è uno dei fondatori. Possono essere richieste al relativo Ufficio Amministrazione e Volontariato al n. 051/237101. Tutti i proventi, compreso il diritto d'autore, sono per il Telefono Azzurro. Alessandro Savelli è un architetto, ha lavorato in diverse città italiane ed estere e ha firmato diversi oggetti e mobili per alcune industrie. Oltre a scrivere favole, fa il grafico, lo scultore ed è specialista in aquiloni. Come aquilonista ha vinto in Cina il «Grande Dragone» in una gara fra nazioni di tutto il mondo. E forse questo, oltre al fatto di essere padre, che gli ha dato una capacità così speciale di avvicinarsi ai bambini, di rivolgersi ad essi con tanta tenerezza e di mettere in luce tutto il bene, la saggezza e la sincerità che a volte si può trovare solo in loro? Queste due favole sono piene di fascino e di fantasia, ma nello stesso tempo sono calate nella realtà di tutti i giorni: dietro i vari personaggi infatti si riconoscono persone e storie della nostra vita quotidiana. Nella prima ce il ragazzo disabile i cui impedimenti possono dimostrarsi portatori di bene, di maggiore comprensione di una situazione e di soluzioni inattese. Nella seconda c’è il «diverso» con tutti i suoi sentimenti di inadeguatezza e di inutilità che, al momento buono, si rivela l'unico capace di coraggio e di solidarietà. Dietro due favole la vita. Per i nostri bambini, per il bambino che c’è in ognuno di noi, lo spunto per una riflessione costruttiva, la speranza di un bene concreto. Nel raccomandarne le lettura vogliamo concludere con le parole dell’autore: «L'utilità di ogni vita è vera perché voluta da Dio». Ricordiamo che Telefono Azzurro (n. 19696) è stato creato per venire in aiuto ai bambini vittime di violenze di ogni tipo e a tutti i bambini in difficoltà. Al n. 051/481048 (anch'esso in funzione 24 ore su 24) Telefono Azzurro gestisce un servizio di consulenza per i genitori, per i nonni (così attivi e presenti nella società di oggi!) e per tutti coloro che operano vicino ai bambini.
*N.L.*
, 1995 Questo articolo è tratto da
[Ombre e Luci n.45, 1995](http://www.ombreeluci.it/project/numero-50-fede-e-luce-1975-1995/)

#### Editoriale

Per dire grazie
di M. Bertolini

#### Speciale pellegrinaggio ad Assisi

h4>
Un pellegrinaggio di ringraziamento
di L. Bertolini
Portare fraternità e gioia
del Cardinal Martini
Dialogo con il Card. Martini
Tu ci liberi dal male
di M.De Rino
Dalla tenebra alla luce
di
Mi ama come sono
di Jean Vanier
Io ad Assisi - Commenti a caldo
di

#### Articoli

«La mamma di Davide» - Un film per aiutarsi e aiutare
di di

#### Rubriche

Comunità-alloggio La Torre
di di