---
title: Per dire grazie
date: 1995-06-02
author: Mariangela Bertolini
slug: per-dire-grazie
lang: it
wp_id: 10068
original_url: "https://www.ombreeluci.it/?p=10068"
cluster_id: 10
has_comments: false
umap_x: 9.076310157775879
umap_y: 8.583606719970703
umap_z: 11.929617881774902
issue_number: OEL-50
id_numero: "OEL-50"
numero_rivista: "Ombre e Luci"
---
C
antano ancora i nostri cuori, memori dei giorni trascorsi ad Assisi. Sono vive ai nostri occhi le immagini delle celebrazioni, i colori dei foulards che sventolavano in segno di festa, i volti sorridenti di chi era con noi: genitori, un po’ affaticati ma sereni; ragazzi radiosi, amici stanchi e pur sempre gioiosi; bambini saltellanti e frastornati; sacerdoti, pacati e accoglienti. E stato un incontro speciale; faticoso nella sua preparazione; riuscito, nonostante gli ostacoli; vissuto in pienezza, malgrado la pioggia; animato da tante persone che hanno offerto il loro contributo; nutrito dalle affettuose e incoraggianti parole di Jean Vanier e del cardinale Martini; benedetto, infine, dal Signore, che ha certamente operato nel cuore di tutti. Chi non è potuto venire ad Assisi, troverà in questo numero molte pagine dedicate al pellegrinaggio di ringraziamento per i 20 anni di Fede e Luce in Italia. Potrà unirsi così ai 1200 pellegrini e rivivere insieme a loro i momenti significativi, ma soprattutto meditare le parole del cardinale. Parole che spronano a un compito rinnovato: il nostro pastore ci chiede di diffondere attorno a noi la gioia propria di Fede e Luce che scaturisce dal coraggio e dalla fedeltà di cui danno prova le nostre comunità. Se sapremo continuare il nostro cammino con nuova fiducia e peranza, potremo indicare alla società e alla Chiesa la via della vera pace. Questo numero propone anche due cose nuove. La prima scaturita da un film, «La madre di Davide», ci ha fatto scoprire un altro modo per riflettere sulla vita dei genitori. La seconda è una comunità alloggio, che apre le porte non solo ai ragazzi adulti disabili, ma anche ai loro genitori. Un numero più ricco del solito, e in pagine e in contenuti, che ci farà compagnia durante le vacanze estive. -
*Mariangela Bertolini*
, 1995
[**Mariangela Bertolini**](http://www.ombreeluci.it/author/mariangela-bertolini/)
Nata a Treviso nel 1933, insegnante e mamma di tre figli tra cui Maria Francesca, Chicca, affetta da una grave disabilità. È stata fra le promotrici di Fede e Luce in Italia. Ha fondato e diretto Ombre e Luci dal 1983 fino al 2014.

[Tutti gli articoli](http://www.ombreeluci.it/author/mariangela-bertolini) di Mariangela

Questo articolo è tratto da
[Ombre e Luci n.45, 1995](http://www.ombreeluci.it/project/numero-50-fede-e-luce-1975-1995/)

#### Editoriale

Per dire grazie
di M. Bertolini

#### Speciale pellegrinaggio ad Assisi

h4>
Un pellegrinaggio di ringraziamento
di L. Bertolini
Portare fraternità e gioia
del Cardinal Martini
Dialogo con il Card. Martini
Tu ci liberi dal male
di M.De Rino
Dalla tenebra alla luce
di
Mi ama come sono
di Jean Vanier
Io ad Assisi - Commenti a caldo
di

#### Articoli

«La mamma di Davide» - Un film per aiutarsi e aiutare
di di

#### Rubriche

Comunità-alloggio La Torre
di di