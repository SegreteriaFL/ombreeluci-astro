---
title: "Come dire di sì?"
date: "1975-05-07"
author: "Redazione"
theme: "cluster-0"
cluster_id: 0
slug: "come-dire-di-si"
lang: it
wp_id: 21563
has_comments: false
tema_code: "T15"
tema_label: "Memoria e storia di Fede e Luce (opzionale)"
categoria_menu: "Storia"
issue_number: OEL-50
---

Questa è la domanda che ai siamo posti nell'ultimo incontro di Fede e Luce.
La recente festa dell'Annunciazione, il "SI'" di Maria, ci è stato di stimolo e di guida. E perché tutti potessimo più facilmente rispondere, esprimendo il nostro modo di dire di "sì" al volere di Dio, o il nostro modo di andare incontro agli altri, ci siamo divisi in gruppi misti formati da genitori, ragazzi handicappati e amici.
Abbiamo avuto la gioia di constatare che, ognuno al proprio livello, ha partecipato e detto quello che pensava.

Sarebbe troppo lungo fare un resoconto completo dei lavori, ma ci sembra interessante comunicare a tutti qualche stralcio delle riflessioni fatte.

"... è molto difficile accettare - **dice una mamma** - soprattutto quando ci si sente discriminati dagli altri, anche dalle persone di famiglia e quando si sente di pesare sugli altri figli..."

"... abbiamo dovuto dire di s' a una croce che non abbiamo scelto che ci è stata imposta, che a volte cl fa sentire colpevoli davanti ai nostri figli stessi..."
Un papà: "Finché ci siamo noi diciamo di sì, ma poi...? È questa la nostra ansia più grande."
Un'altra mamma:** "Il sì è da dire ogni giorno nel quotidiano impegno presso mio figlio. A volte il coraggio cede allo sconforto, ma se si parla con qualcuno si rischia di riceverne una pietà che fa male, o si sente che il discorso dà fastidio. A Fede e Luce abbiamo trovato degli amici... parlare con voi è meraviglioso, ma è così poco... vorremmo parlare di più..."
Un sacerdote** presente ha detto che questi problemi non sono solo dei genitori che li portano, ma devono essere di noi tutti, prima come umanità e a maggior ragione come cristiani.
Gli interventi dei giovani** non si sono fermati solo all'esperienza di Fede e Luce. In questi gruppi sono d'accordo nel dire che, quando hanno accettato l'invito, hanno detto di sì pensando di venire a "dare”, ma poi hanno trovato uno scambio di amicizia con tutti.

Al di là di questo, hanno portato altri esempi in cui è più o meno facile dire di sì.

"... è più facile dire di sì quando si vuol bene alla persona che chiede."

"... quando si è stanchi, non si ha voglia di dire di sì, di cercare gli altri, quando qualcuno scombina i nostri piani o progetti..."

"... sento di dire di sì quando non mi va di fare una cosa ma la faccio perché fa piacere a un altro e fa piacere anche a Dio."

"... quando devo accettare qualcosa che non vorrei, la malattia della mamma, per esempio..."

"... quando mi sento sola e desidero incontrare gli altri e riceverò qualcosa da loro, sperando di trovare una soluzione per i miei problemi, dico di sì, ma poi, a volte, resto delusa..."

"... uno non avvicina l'altro perché pensa di avere tanti problemi e di non avere tempo per gli altri; si considerano i propri guai come i più importanti,.."

"... Fare il primo passo spesso è difficile perché ci si trova davanti a una barriera e si ha paura..."

"... l'aiuto degli altri serve; uno ha bisogno di essere stimolato, invitato, se no ha paura di non essere bene accetto e si tira indietro..."

"... dovremmo noi fare il primo passo davanti a ragazzi che, per esempio, si comportano male, o non hanno nessuno che si occupi di loro."

Al termine di questo incontro un papà faceva notare quanto aveva imparato sentendo parlare giovani e adulti con tanta semplicità.
Più ci si incontra, più ci si conosce e più ci si vuole bene!
- Un gruppo romano di "Fede, e Luce", 1975

*N. B.: Questo giornalino nasce dal desiderio di comunicare con chi è lontano, TUTTI, grandi e piccoli, sono dolorosamente invitati a collaborare con semplicità, con lettere, disegni e testimonianze.*