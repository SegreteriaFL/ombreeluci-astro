---
title: Dietro le quinte
date: 1975-12-03
author: Redazione
slug: dietro-le-quinte
lang: it
wp_id: 42215
original_url: "https://www.ombreeluci.it/?p=42215"
cluster_id: 10
has_comments: false
tags:
  - pellegrinaggio
umap_x: 9.048432350158691
umap_y: 8.074474334716797
umap_z: 12.965386390686035
issue_number: OEL-50
---

### Mercoledì 22 ottobre

Cosa si può fare al Quartier Generale di un pellegrinaggio Fede e Luce? Non ne so proprio nulla, ma sono qui. L’équipe di Parigi arriva con carte, orari, riunioni, problemi, preghiere, appuntamenti, traduzioni, sorrisi, preoccupazioni, suggerimenti...

Mi accorgo che sarà una cosa seria e simpatica. Bisognerà saper rispondere alle domande.

Domande di che?... di tutto!!!

### Giovedì 23 ottobre

Arriva la mia prima "cliente". Una graziosa americana. È venuta da Vienna per abbracciare la nonna che viene dagli Stati Uniti con Fede e Luce. Dove può rintracciarla?

- "Facilissimo, signorina. Proprio adesso sono arrivate le liste dei pellegrini... Qualche chilo!!!"

Lista per paesi, lista per incarichi, lista integrale, con nomi, cognomi, indirizzi, alloggi, più cifre a destra, più cifre a sinistra, il tutto elaborato da generosi ordinatori [computer n.d.r.]

Mettiamoci il naso! ... il libro blu... quello giallo... quello rosa... NIENTE!

- "Scusi, può ripetermi il nome, dirmi una lettera per volta, scriverlo..."

Sempre nulla! Che io sappia, Dupont dovrebbe trovarsi tra Dubois e Durand!!!...

Sfuggo al problema grazie a una telefonata. Quando ritorno, la mia graziosa americana sa dove alloggia la nonna!

Più esperta di me, ha capito che bisogna essere meno rigidi con l’alfabeto: infatti "Dupont" andava cercato alla lettera "U"; perché quando son freddi o tristi o contrariati, gli ordinatori, a volte, saltano una lettera!

*Nicole Schulthes* , 1975

### La manifestazione

**Lunedì 27** , grande incontro di festa allo Stadio Flaminio. Si canta, si balla, si gioca, ci si alterna agli altoparlanti installati sui palchi... Un po’ tanta folla che applaude e scambia quattro chiacchiere.

Qualcuno estraneo alla cosa, chiede a un vigile di turno: "Che è una manifestazione?" Risposta del vigile: "Se tutte le manifestazioni fossero così, non ne mancherei una!"

*Thomas* , 1975