---
title: Cosa ti manca per essere felice? - Recensione
date: 2012-03-16
author: Redazione
slug: cosa-ti-manca-per-essere-felice-recensione
lang: it
wp_id: 36231
original_url: "https://www.ombreeluci.it/?p=36231"
cluster_id: 6
has_comments: false
umap_x: 7.301270484924316
umap_y: 11.367639541625977
umap_z: 5.317178726196289
issue_number: OEL-117
id_numero: "OEL-117"
numero_rivista: "Ombre e Luci"
---
G
ià questo titolo che Simona ha dato al racconto della sua vita, denota quello che sta a cuore alla scrittrice: non guardate sempre a quello che manca, godete e siate felici per quello che avete e che siete. Simona è nata senza braccia: “le sue braccia sono rimaste in cielo, ma nessuno ha fatto tragedie”- (Candido Cannavò) né i suoi meravigliosi genitori, né la sua cara sorella, e tanto meno lei, Simona. È diventata a forza di volontà e determinazione, pittrice e ballerina di successo e come tale partecipa a incontri, convegni, esibizioni. Il libro si legge con facilità proprio perché si è stimolati a credere e ad appoggiare le sue fantastiche “ trovate” per supplire alla mancanza di due braccia e di due mani che a noi sembrano essenziali. Siamo tutti con lei e tifiamo per lei e le auguriamo di poter essere un giorno sposa e madre felice. Da leggere quando ci si sente a terra per delle sciocchezze…
*M.B.*
, 2012