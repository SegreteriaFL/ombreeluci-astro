---
title: "L'iguana non vuole - Recensione"
date: 2012-03-16
author: Redazione
slug: liguana-non-vuole-recensione
lang: it
wp_id: 36224
original_url: "https://www.ombreeluci.it/?p=36224"
cluster_id: 6
has_comments: false
umap_x: 8.059379577636719
umap_y: 11.17203140258789
umap_z: 5.04059362411499
issue_number: OEL-117
id_numero: "OEL-117"
numero_rivista: "Ombre e Luci"
---
L
a cronaca incontra il romanzo e la scuola italiana, nella condizione di frontiera in cui si trova, prende qui profonda forma, solleva interrogativi e descrive sentimenti dolorosi e realtà difficili da gestire. Emma, un’insegnante di sostegno di Napoli riceve l’incarico per una supplenza in un liceo artistico di Torino e pur di non perdere l’occasione di lavorare, lascia la sua città e vi si trasferisce in poche ore. A Torino incontra colleghi scettici per la sua provenienza e delusi perché donna; nella sua testa riecheggiano imperiosi gli insegnamenti ricevuti durante la specializzazione che la indirizzano sulle azioni da compiere con i suoi allievi problematici... almeno fino a che non incontra Andrea, un ragazzo autistico con caratteri psicotici, che la mette presto in crisi e la costringe a rivedere le sue certezze. Il romanzo ben fotografa la realtà difficile e preziosa dell’integrazione scolastica: la preparazione dell’insegnante di sostegno, il rapporto con gli insegnanti curricolari, il rapporto con il gruppo classe. Con uno stile attuale, a volte un poco faticoso da seguire, il romanzo contiene molte pagine significative, prive di pietismi o di tentativi di normalizzazione, alcune dedicate con molto rispetto all’esperienza dei genitori e al loro dolore ma anche alla difficoltà della vita e dei sentimenti “precari”.
*C.T.*
, 2012