---
title: "Come riconoscere la sordità infantile"
date: "1989-06-21"
author: "Redazione"
theme: "cluster-0"
cluster_id: 0
slug: "come-riconoscere-la-sordita-infantile"
lang: it
wp_id: 7149
has_comments: false
tema_code: "T13"
tema_label: "Linguaggio, cultura e rappresentazioni"
categoria_menu: "Cultura"
issue_number: OEL-29
id_numero: "OEL-29"
numero_rivista: "Ombre e Luci"
---
Per qualcuno può essere un fatto improvviso dopo una grave malattia. Ma se il bambino, entro gli uno o due anni di vita, dopo aver ciangottato» e perfino pronunciato qualche parola, sembra non progredire più e anzi smette anche i ciangotta, allora bisogna preoccuparsi. Il carattere può diventare più difficile e il bambino può mostrarsi violento e molto instabile.
È più delicato riconoscere la sordità di un lattante. Ne sono segni, la sua mancanza di interesse a quel che accade intorno a lui, in particolare la mancanza di reazione alle voci familiari, specialmente della madre, e ai rumori abituali, di cucina, di biberon...
L’assenza di reazione può segnalare una sordità profonda; la reazione ai soli suoni forti, una semi-sordità. Il bambino può anche avere difficoltà ad acquistare una pronuncia corretta delle parole, ma ciò è più difficile da scoprire. Il deficit auditivo del bambino, che sente poco, rischia di apparire solo al momento della scolarizzazione; prima che vada a scuola, si pensa che sia sognatore o pigro...

### Che fare nel dubbio di sordità infantile

Se si ha un dubbio, un otorinolaringoiatra confermerà o escluderà i sospetti di sordità che i genitori hanno per il comportamento del bambino. Se la sordità è confermata, conviene consultare al più presto uno specialista in audiologia (il solo in grado di fare una diagnosi precisa sull’ampiezza e la causa della sordità).
L’ideale sarebbe poter portare il bambino a un’apposita clinica universitaria, dove un’équipe di specialisti può fare una diagnosi completa. Si dovranno poi individuare le soluzioni educative migliori, nonché gli istituti appropriati senza perdere tempo prezioso.

### Disattenzione uditiva

Appena si riscontra nel bambino una disattenzione uditiva, si deve consultare uno specialista. La verifica deve avvenire il più presto possibile.