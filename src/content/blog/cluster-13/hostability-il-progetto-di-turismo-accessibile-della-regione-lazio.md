---
title: Hostability, il progetto di turismo accessibile della Regione Lazio
date: 2019-07-24
author: Redazione
slug: hostability-il-progetto-di-turismo-accessibile-della-regione-lazio
wp_id: 12643
original_url: "https://www.ombreeluci.it/?p=12643"
cluster_id: 13
has_comments: false
umap_x: 8.420767784118652
umap_y: 7.2963409423828125
umap_z: 7.922360420227051
issue_number: OEL-148
---

Dalla Regione Lazio arriva un nuovo progetto indirizzato ai giovani con disabilità che vogliono aprire un'attività alberghiera. **Le candidature vanno presentate entro il 31 luglio 2019. ***Dal [sito ufficiale](https://hostability.acapo.it/it/) del progetto:*** **Hostability** è un progetto di inclusione rivolto a **18 giovani con disabilità di età compresa tra i 18 e i 35 anni,** interessati ad avviare e gestire un servizio un’ospitalità extra-alberghiera (appartamento turistico, bed & breakfast, casa vacanze) presso uno spazio a propria disposizione. L'obiettivo è **creare inclusione e occupazione dei destinatari** dando vita al il **primo circuito di bed & breakfast accessibili** di Roma e del Lazio. Le piattaforme di sharing economy e nello specifico quelle di promozione turistica (airbnb, booking.com e altre), possono definire nuove possibilità per progetti di innovazione sociale. È attraverso la profilazione, ossia la capacità di veicolare servizi appropriati per diverse necessità, che le tecnologie digitali stanno rivoluzionando il modo di consumare e di fare economia. **Hostability** è un modello di *peer to peer economy* che intende generare opportunità per i destinatari, utilizzando i vantaggi di contesto (come il turismo della Capitale), all’interno di una visione di inclusione sociale e di economia circolare. **Il percorso** Hostability è un percorso di **empowerment e inclusione attiva** per giovani con disabilità. Offre un’occasione di crescita personale e professionale, indicando nell’ambito dei **servizi di accoglienza** turistica una modalità innovativa di inclusione e integrazione nella propria comunità locale. I partecipanti al progetto, al termine del percorso, conseguiranno una preparazione completa per: - affrontare con sicurezza la gestione dell’attività; - rispondere alle esigenze di un mercato in continua evoluzione; - soddisfare le esigenze specifiche della clientela; - promuovere il territorio, i principali eventi, i servizi accessibili da far conoscere ai visitatori - padroneggiare tecniche e procedure turistiche Per ciascun destinatario del percorso è prevista, per ciascuna ora di attività svolta, un'indennità oraria di **6 euro/ora** per complessive **600 ore** . **I numeri: ** **18** destinatari **3** uditori **8** docenti ed esperti in turismo **600** ore complessive articolate in: - 40 ore di supporto individuale - 116 ore di seminari - 44 ore di master class - 180 ore di laboratorio formativo - 120 ore di personal training - 100 ore di didattica frontale Una specializzazione intensiva, con il coinvolgimento di psicologi, docenti ed esperti, per la creazione della propria ospitalità extralberghiera: gestione dell’attività, adempimenti amministrativi e fiscali, marketing turistico, costruzione del proprio sito, gestione dei canali social e delle piattaforme di prenotazione, relazioni con clienti e fornitori. Maggiori informazioni sul sito ufficiale di [HostAbility](https://hostability.acapo.it/it/) ### Bastano 2€ al mese per sostenere Ombre e Luci. Dona subito. **