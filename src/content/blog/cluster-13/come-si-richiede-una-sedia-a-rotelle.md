---
title: Come si richiede una sedia a rotelle?
date: 2024-05-20
author: Antonietta Pantone
slug: come-si-richiede-una-sedia-a-rotelle
wp_id: 44163
original_url: "https://www.ombreeluci.it/?p=44163"
cluster_id: 13
has_comments: false
umap_x: 7.662774562835693
umap_y: 8.95968246459961
umap_z: 7.922347545623779
issue_number: OEL-168
---

Inparecchi mi avete chiesto come si fa a chiedere i nostri ausili: oggi vi spiego **come si fa a richiedere una carrozzina.** Per prima cosa bisogna distinguere la procedura di quando si è minorenne da quella per maggiorenni. Quando si è minorenne se si rompe la carrozzina si può chiedere a distanza di un anno, in base a quello che osserva il medico. Quando si è maggiorenne invece devono passare almeno 5 anni dal dall'ultima richiesta effettuata Perché senò la diciamo la richiesta della nuova carrozzina non vi viene accettata ma adesso prima di arrivare a questo vi spiego un po' tutta la procedura che bisogna fare allora per

Partiamo dall'inizio, la prescrizione medica. Per richiedere la carrozzina (oppure le scarpe ortopediche) bisogna **andare dal medico curante che vi fa la richiesta per una visita fisiatrica.** Da lì poi dovete portare la ricetta della visita fisiatrica all'Asl di appartenenza passando per il CUP e fissare un appuntamento nella zona sanitaria di appartenenza. Dal fisiatra vi compileranno un foglio con i rispettivi codici in base alla patologia (perché ogni patologia ha dei codici differenti) per richiedere la carrozzina specifica. Al fisiatra bisogna comunicare la tipologia della carrozzina (io ad esempio mi ero informata prima in una farmacia ortopedica) e una volta compilata la prescrizione, va consegnata all'autofficina che ti fa poi il preventivo.

**Il preventivo va mandato all'Asl di appartenenza insieme ai documenti personali per richiedere il "passaggio tramite altri" della carrozzina.** Questo passaggio è fondamentale altrimenti la carrozzina si paga di tasca nostra e voi lo sapete benissimo che questi attrezzi non costano una lira o due. Io quando ho letto il preventivo mi veniva da ridere perché, con tutto che avevo scelto una carrozzina super leggera, sportiva per una ragazza che fa anche nuoto senza metterci niente di particolare (anzi loro mi volevano mettere pure il cuscino ma io siccome il cuscino non lo sopporto non l'ho fatto mettere) era venuta una cifra altissima! A proposito, se qualcuno di voi fa sport (tipo io con la piscina) può farsi fare un certificato di frequentazione che da diritto a uno sconto che può essere fino a 200€.

Quindi questo è quello che sto affrontando ora per richiedere la carrozzina. **Una volta ottenuta, la carrozzina non può essere cambiata prima di 5 anni** (tranne se sei minorenne, in quel caso i tempi sono più stretti in base alle esigenze di crescita). Cinque anni non sono pochi, per chi è adulto diventa sempre più difficile fare queste richieste e ve lo dice una che da 34 anni sta lottando contro degli uffici che praticamente invece di avvantaggiarti ti mettono i bastoni tra le ruote!

Cari ragazzi, cos'altro dirvi? Ormai chi legge il mio blog sa che tratto argomenti riguardanti un po' le mie avventure quindi mi potete capire se alcune volte sono assente e mi scuso. **Cerco di fare tutto quello che mi è possibile togliendo l'arrabbiatura che ogni tanto ci sta.** Mi perdonerete se tante volte non sono presente nel tenervi aggiornati su cosa significa essere disabile ad oggi nel 2024, ma tranquilli scoprirete presto cose nuove. Vi abbraccio e ci vediamo nel prossimo pezzo.