---
title: "Giornata della disabilità: più lavoro e più risorse per il Dopo di noi"
date: 2018-12-03
author: Redazione
slug: giornata-della-disabilit-pi-lavoro-e-pi-risorse-per-il-dopo-di-noi
wp_id: 10472
original_url: "https://www.ombreeluci.it/?p=10472"
cluster_id: 13
has_comments: false
umap_x: 8.831721305847168
umap_y: 8.110313415527344
umap_z: 7.757683277130127
issue_number: OEL-144
---

Più opportunità di lavoro vero per le persone con disabilità e più fondi per il Dopo di Noi: sono queste le richieste di UILDM in occasione della Giornata internazionale delle persone con disabilità che si celebra il 3 dicembre in tutto il mondo e che quest’anno ha per tema il coinvolgimento delle persone con disabilità nell’ottica di garantire l’inclusione e l’uguaglianza, come parte dell’agenda 2030 che ha incluso la salute e il benessere per tutti, la riduzione delle disuguaglianze e il lavoro dignitoso fra i 17 obiettivi per lo sviluppo sostenibile delle nazioni. «Una vita davvero indipendente e autonoma non può realizzarsi senza una adeguata copertura finanziaria», dichiara Marco Rasconi, presidente nazionale dell’Unione Italiana Lotta alla Distrofia Muscolare. «È necessario investire a lungo termine e aumentare il sostegno economico per garantire i diritti fondamentali di tutti, contro ogni discriminazione». Il fondo sul Dopo di noi da un lato ha subito
[un taglio di 5 milioni di euro per ciascuno dei due anni 2018 e 2019](http://www.vita.it/it/article/2017/11/29/scippati-10-milioni-al-fondo-per-il-dopo-di-noi/145292/)
nella Legge di stabilità votata lo scorso anno e
[l’impegno preso dal Governo](http://www.vita.it/it/article/2018/09/19/dopo-di-noi-il-governo-si-impegna-a-ripristinare-i-10-milioni/149076/)
a ripristinare le risorse previste dalla legge non è stato ancora mantenuto. In più la sua attuazione è fortemente in ritardo:
[a oggi solo in 4 Regioni (Lombardia, Marche, Molise e Toscana) si è partiti con i progetti individuali per una vita autonoma](http://www.vita.it/it/article/2018/07/03/dopo-di-noi-progetti-partiti-solo-in-quattro-regioni/147468/)
, ben lontani dunque dal poter dire che le persone con disabilità siano nelle condizioni di vivere in modo indipendente su tutto il territorio nazionale e di avere pari accesso a tutti i servizi. Le Sezioni UILDM portano avanti progetti di Vita Indipendente e consulenze in collaborazione con le realtà locali: ad esempio UILDM Lazio, Milano, Pisa e Cicciano realizzano percorsi di questo tipo nel loro territorio e le Sezioni di Legnano e Genova hanno in gestione delle case per valorizzare le scelte personali e favorire l’acquisizione di sempre maggiore autonomia da parte delle persone con disabilità. Anche il diritto al lavoro è disatteso. Secondo l’Osservatorio nazionale della salute nelle regioni italiane la percentuale di donne con disabilità nella fascia d’età 15-44 anni che lavorano è il 20,4% (contro il 46,3% della popolazione femminile per la stessa fascia d’età); mentre gli uomini con disabilità occupati in quella fascia di età sono il 24,8% (contro il 62,7% del resto della popolazione maschile). Sono dati che meritano un investimento in termini di impegno e di forze: UILDM,
[attraverso il progetto PLUS finanziato dal Ministero del lavoro e delle politiche sociali con il primo bando “unico” previsto dalla riforma del Terzo settore, promuove l’inserimento lavorativo, sociale e territoriale offrendo a 80 persone con disabilità dai 18 ai 40 anni in 16 regioni italiane un percorso di orientamento, formazione e job coaching](http://www.vita.it/it/article/2018/07/23/progetto-plus-lanciato-il-bando/147669/)
. «Auspichiamo la creazione di una collaborazione costruttiva con le diverse istituzioni e realtà locali e siamo disponibili a condividere il know-how acquisito in anni di realizzazione di progetti e di esperienza al fianco delle persone con disabilità e delle loro famiglie», continua Marco Rasconi. «Per questa ragione ci mettiamo a disposizione per un confronto con le istituzioni, le associazioni e il mondo professionale in generale». Fonte:
[Vita](http://www.vita.it/it/article/2018/11/30/giornata-della-disabilita-piu-lavoro-e-piu-risorse-per-il-dopo-di-noi/149962/)
<h3>Bastano 2€ al mese per sostenere Ombre e Luci. Dona subito.</h3><br><!-- --><form action="https://www.paypal.com/cgi-bin/webscr" method="post" target="_top"><!-- --><input type="hidden" name="cmd" value="_s-xclick"><!-- --><input type="hidden" name="hosted_button_id" value="UVHBN3Z23AM6N"><!-- --><input type="image" src="https://www.paypalobjects.com/it_IT/IT/i/btn/btn_donateCC_LG.gif" border="0" name="submit" alt="PayPal è il metodo rapido e sicuro per pagare e farsi pagare online."><!-- --><img alt="" border="0" src="https://www.paypalobjects.com/it_IT/i/scr/pixel.gif" width="1" height="1"><!-- --></form><!-- -->