---
title: Lucca, in mostra i quadri di artisti con disabilità mentale
date: 2018-05-31
author: Redazione
slug: lucca-in-mostra-i-quadri-di-artisti-con-disabilit-mentale
wp_id: 8517
original_url: "https://www.ombreeluci.it/?p=8517"
cluster_id: 13
has_comments: false
umap_x: 8.94120979309082
umap_y: 7.927030086517334
umap_z: 7.933110237121582
issue_number: OEL-144
---

A Lucca, dal 29 maggio fino al 7 giugno, al
**Palazzo Ducale**
, sono in mostra le opere delle persone con disabilità mentale che frequentano i servizi della cooperativa sociale
**La Mano Amica**
. Si chiama
*art brut*
, in inglese è conosciuta come
*outsider art*
, in Italia l’abbiamo ribattezzata
*arte irregolare*
: tanti nomi per descrivere un’espressione artistica unica, che racconta il mondo interiore di persone con problematiche mentali che hanno avuto modo di esprimersi in laboratori di arte figurative, nei centri diurni e nelle residenze di Lucca e della Versilia. 19 artisti le cui opere, più di un centinaio, sono state selezionate da
**Nadia Buonamici**
, psicoterapeuta e arte-terapeuta della cooperativa. “
**L’immaginario svelato**
”, così si chiama la mostra fatta di ritratti, collage, figure astratte che restituiscono a chi li osserva un mondo nuovo, da scoprire, da cui traspare sofferenza e purezza. “Sono artisti speciali, che riescono a stupirci – spiega
**Elisabetta Gonnella**
, responsabile area Salute mentale della cooperativa L
*a Mano Amica*
– La loro è un’arte irregolare, che nasce dal profondo, è pura perché non contaminata da imposizioni sociali eppure manda messaggi estremamente chiari. Con questo progetto abbiamo voluto dare la possibilità di esprimersi a persone che hanno delle capacità artistiche potenti, ma che, a causa delle difficoltà che vivono, non potrebbero mai emergere. L’arte ha una grande funzione di riabilitazione, è anche un canale di comunicazione importante per noi terapeuti. Ma soprattutto è per loro gratificante, perché gli restituisce un posto all’interno della comunità”. Nel corso della mostra ci saranno workshop, a ingresso gratuito, dalle 16 alle 18, a partire da venerdì 1 giugno con il laboratorio di collage tenuto dalle terapeute
**Nadia Buonamici**
e
**Giuliana Batignani**
. Lunedì 4 giugno si terrà un laboratorio di arte mediata e poi mercoledì 6 giugno un altro sull’ascolto musicale. La mostra sarà aperta dal lunedì al venerdì dalle 9.30 alle 11.30 e dalle 15 alle 18. Dopo il 7 giugno, il progetto diventerà itinerante, toccando vari comuni della provincia di Lucca. Fonte:
[Controradio](http://www.controradio.it/lucca-in-mostra-i-quadri-di-artisti-con-disabilita-mentale/)
<h3>Bastano 2€ al mese per sostenere Ombre e Luci. Dona subito.</h3><br><!-- --><form action="https://www.paypal.com/cgi-bin/webscr" method="post" target="_top"><!-- --><input type="hidden" name="cmd" value="_s-xclick"><!-- --><input type="hidden" name="hosted_button_id" value="UVHBN3Z23AM6N"><!-- --><input type="image" src="https://www.paypalobjects.com/it_IT/IT/i/btn/btn_donateCC_LG.gif" border="0" name="submit" alt="PayPal è il metodo rapido e sicuro per pagare e farsi pagare online."><!-- --><img alt="" border="0" src="https://www.paypalobjects.com/it_IT/i/scr/pixel.gif" width="1" height="1"><!-- --></form><!-- -->