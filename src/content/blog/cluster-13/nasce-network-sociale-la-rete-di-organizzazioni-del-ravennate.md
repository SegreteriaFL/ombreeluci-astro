---
title: Nasce Network Sociale, la rete di organizzazioni del ravennate
date: 2019-09-15
author: Redazione
slug: nasce-network-sociale-la-rete-di-organizzazioni-del-ravennate
wp_id: 12943
original_url: "https://www.ombreeluci.it/?p=12943"
cluster_id: 13
has_comments: false
tags:
  - associazioni
  - terzo-settore
  - sociale
umap_x: 8.501761436462402
umap_y: 7.377879619598389
umap_z: 8.086065292358398
issue_number: OEL-148
---

La creazione di una vera e propria **mappa delle opportunità che il territorio è in grado di offrire alle persone con disabilità e alle loro famiglie,** che cercano quotidianamente una rete alla quale affidarsi nella società civile. È questo l’intento con il quale è nato il nuovo progetto di "Network sociale" che coinvolge il distretto territoriale di Ravenna, Cervia e Russi. Il fine ultimo della nuova proposta è quello di tutelare e promuovere il benessere delle persone nella nostra società, il loro sviluppo come membri fattivi del contesto nel quale agiscono e si muovono ogni giorno, sviluppando i rispettivi talenti. Destinatari diretti del progetto sono tutte **le persone con disabilità, di ogni genere, e le loro famiglie. Il Network sociale è **un progetto finanziato dalla Regione Emilia-Romagna** , coordinato da [**Per gli altri – Centro di Servizio per il Volontariato di Ravenna**](https://www.perglialtri.it) , e nasce in collaborazione con l’ **Amministrazione comunale di Ravenna** , [**Associazione Marinando Ravenna**](https://marinando.ra.it) , [**Associazione Italiana Persone Down**](https://www.aipd.it/site/) , [**Per una Solidarietà Fattiva**](https://www.facebook.com/pages/category/Community/Per-una-Solidarietà-Fattiva-412150342532709/) , [**Agebo Assistenza Genitori e Bambini Ospedalizzati**](https://www.agebo.it) , [**Centro Sportivo Italiano**](https://www.csi-net.it) – Comitato di Ravenna, [**Forum del Terzo Settore**](http://www.forumterzosettore.it) . A fare da capofila del progetto è invece l’ **[Associazione di Volontariato Letizia](http://www.associazioneletizia.com) . In una prima fase del progetto saranno coinvolte tutte le associazioni del territorio, invitate a raccontarsi e raccontare, attraverso questionari accompagnati da una lettera di presentazione, la propria opera quotidiana, i progetti e le attività svolte, messe a disposizione di tutte le persone con disabilità e dei loro familiari. E l’apporto delle associazioni sarà fondamentale perché attraverso e grazie alle loro risposte si provvederà a **creare una vera e propria app** , un’applicazione da installare in ogni smartphone, per **consentire agli utenti di trovare quello che cercano** , il servizio che vorrebbero, il luogo, l’attività del quale necessitano quel giorno, quella settimana, quel mese e soprattutto chi la gestisce. L'app promuoverà le attività delle associazioni in rete aiutando le famiglie a meglio organizzare i tempi, le agende, il benessere della vita quotidiana. In una parola, a non sentirsi sole, ma a **sentirsi in rete** , facenti parte di una comunità, nella gestione di una disabilità, della fatica e del disagio che spesso porta con sé tale situazione. In questo modo si verrà a creare un network che non si attiverà solo nel bisogno, perché la comunità non si fa solo in emergenza, ma va coltivata grazie a relazioni, scambi, incontri. Nel corso dei vari step sarà poi attivato e sempre più completo il sito web all’indirizzo [**www.networksociale.ra.it**](http://www.networksociale.ra.it) che fungerà da contenitore per tutte le parti del progetto e per le associazioni che vi aderiranno. « *Riteniamo sia importante valorizzare la capacità del mettersi in rete* – affermano l’assessore ai Servizi sociali del Comune di Ravenna, **Valentina Morigi** e l’assessore al Volontariato **Gianandrea Baroncini** – *da parte delle associazioni che hanno dato vita a questo interessantissimo lavoro di co-progettazione che punta a farsi carico delle solitudini delle persone e delle famiglie. Network Sociale è un contenitore digitale che ha grandi potenzialità di sviluppo e implementazione perché potranno aderire nuovi soggetti con la possibilità migliorare la qualità delle informazioni, ma soprattutto delle opportunità offerte alle persone, perché il risultato in termini di bene comune e senso di comunità va oltre alla sommatoria dei benefici prodotti con azioni singole. Il Comune accompagnerà sempre le associazioni, i volontari e quanti vivono la solidarietà come servizio* ». « *Con la partenza del Network Sociale –* spiega **Lisa Dradi** , responsabile del progetto per l’associazione di volontariato Letizia *– vogliamo mettere in rete le esperienze e le persone facendo sistema tra le associazioni e i servizi presenti nei territori attraverso una metodologia innovativa. L’idea è di diffondere opportunità per le persone con disabilità e le loro famiglie* ». « *La Regione ha deciso di finanziare questo progetto* – dice **Mirco Bagnari** , consigliere regionale Emilia Romagna – *tramite i fondi ottenuti con accordo del Dicembre 2017 col Ministero del Lavoro e delle Politiche Sociali, con l’obiettivo di favorire la co-progettazione fra associazioni nell’ottica di un miglioramento della qualità della vita delle persone e dell’inclusione sociale. Il progetto Network Sociale coniuga tutto questo con le opportunità offerte dalla tecnologia e mette in rete concretamente le grandi potenzialità dei servizi pubblici e delle associazioni di volontariato»* . Fonte: [Ravenna Today](https://www.ravennatoday.it/cronaca/nasce-il-network-sociale-un-aiuto-alle-persone-con-disabilita-e-alle-loro-famiglie.html) ### Bastano 2€ al mese per sostenere Ombre e Luci. Dona subito. ** **