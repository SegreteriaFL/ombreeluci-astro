---
title: "Parchi per tutti: terzo parco accessibile a Milano"
date: 2019-09-25
author: Redazione
slug: parchi-per-tutti-terzo-parco-accessibile-a-milano
wp_id: 13101
original_url: "https://www.ombreeluci.it/?p=13101"
cluster_id: 13
has_comments: false
tags:
  - gioco
  - inclusione
umap_x: 8.345792770385742
umap_y: 7.150692939758301
umap_z: 7.749056816101074
issue_number: OEL-148
---

Un nuovo parco accessibile sarà inaugurato a Milano nei **Giardini Martinetti** . L’inaugurazione di questo spazio verde, prevista per **sabato 28 settembre alle ore 11.30** , è la terza tappa del progetto “ **Parchi per tutti** ”. Dopo il [Parco Montanelli](https://www.ombreeluci.it/2018/gioco-al-centro-milano-inaugura-un-parco-accessibile/) , nel 2018, e i Giardini di Villa Finzi nel giugno scorso, ora i bambini e le famiglie avranno un’altra area attrezzata e completamente accessibile per giocare.

Alle 11.30 è previsto il taglio del nastro con la partecipazione dei rappresentanti del Comune di Milano e delle realtà che hanno reso possibile il progetto. Seguiranno momenti di gioco e di festa per tutti i bambini. **Marco Rasconi** , presidente nazionale [UILDM](http://uildm.org) , sarà presente all'evento. Il parco giochi, infatti, è stato reso possibile anche grazie a UILDM e al progetto “ **Giocando si impara** ”. L'inaugurazione dei Giardini Martinetti si inserisce nell'ambito della [**Milano Green Week**](https://milanogreenweek.eu) , manifestazione del Comune di Milano rivolta alla promozione del verde e alla diffusione della cultura “Green”.

**Parchi per tutti** è un progetto promosso da **Fondazione di Comunità Milano** e dal **Comune di Milano** in collaborazione con [**L’abilità**](https://labilita.org) , **UILDM** , [**ANFFAS**](http://anffas.net) , [**Inter Campus**](https://intercampus.inter.it) e l’ [**Unione Italiana Ciechi e Ipovedenti**](https://www.uiciechi.it) , che prevede la creazione di un parco giochi accessibile in ognuna delle 9 zone del Comune di Milano.

Insieme al progetto Parchi per tutti, UILDM e L’abilità, con il sostegno di **Fondazione Cariplo** , propongono il laboratorio “ **Tutti insieme per giocare** ” rivolto alle scuole di infanzia e primarie della città di Milano. Un’importante occasione per spiegare ai bambini il valore della diversità e dell’inclusione.

Fonte: [UILDM](https://www.uildm.org/gioco-al-centro-nuovo-parco-milano)

### Bastano 2€ al mese per sostenere Ombre e Luci. Dona subito.