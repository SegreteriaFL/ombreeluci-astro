---
title: "ATAD a Roma: ritorna la conferenza sulle tecnologie assistive per la disabilità"
date: 2019-07-20
author: Redazione
slug: atad-a-roma-ritorna-la-conferenza-sulle-tecnologie-assistive-per-la-disabilit
wp_id: 12522
original_url: "https://www.ombreeluci.it/?p=12522"
cluster_id: 13
has_comments: false
umap_x: 8.950532913208008
umap_y: 8.338472366333008
umap_z: 7.576931476593018
issue_number: OEL-148
---

La **Seconda Conferenza Internazionale sullo studio delle Tecnologie Assistive per persone con disabilità intellettive e multiple** si svolgerà per tre giorni nella cornice suggestiva di Roma.

La tecnologia ha un ruolo predominante nella vita quotidiana. Questa è ampiamente applicata in ambito della disabilità, racchiudendo quelle che vengono definite le tecnologie assistive, ovvero un insieme di tutte le innovazioni, gli ausili e i sussidi finalizzate a favorire l'autonomia delle persone con disabilità plurime.

**LA CONFERENZA - Dal 19 al 21 settembre a Roma** , si terrà la Seconda Conferenza Internazionale Assistive Technology for Persons with Intellectual and Developmental Disabilities rivolta in particolare a tutti i professionisti, gli operatori e gli stakeholder che lavorano nel mondo delle Tecnologie Assistive (medici, psicologi, professionisti dell’istruzione e riabilitazione, ingegneri, logopedisti, terapisti occupazionali e esperti di comunicazione aumentativa) ma aperta anche a studenti, dottorandi e professori con interesse nell’area di studio, alle associazioni dei familiari e ai produttori indipendenti di dispositivi di Tecnologie Assistive.

**I TEMI TRATTATI** - La Conferenza si focalizzerà su questioni come la valutazione di nuovi programmi a sostegno della comunicazione nelle persone con disabilità intellettive e multiple; progetti comprovati volti ad aumentare l'autocontrollo e ridurre i problemi comportamentali in persone con disabilità intellettive lievi e moderate. Un occhio di riguardo sarà rivolto verso la comunicazione e le prestazioni nei bambini con disturbi dello spettro autistico; senza dimenticare un focus più approfondito sull'uso dell'eye tracking e dello studio degli effetti degli stimoli in individui con disabilità gravi.

**LE TECNOLOGIE** - Sarà riservato, inoltre, un ampio spazio alla tecnologia e lo sviluppo tecnologico, attraverso l'illustrazione dell'utilizzo di vari ausili tecnologici per alleviare disturbi cognitivi e comportamentali degli individui con deficit neurologici acquisiti; l'uso di robot per promuovere l'interazione ed, infine, la pratica della telemedicina e l'implementazione di interventi specifici.

**I RELATORI** - La Conferenza vedrà la partecipazione di relatori di fama internazionale: scienziati italiani specializzati in tecnologie assistive in ambito rieducativo e riabilitativo e gli autori degli articoli raccolti all’interno del numero speciale della rivista Advances in Neurodevelopmental Disorders, incentrata sullo studio delle disabilità intellettive.

**L’OPEN DAY** - Il 21 settembre 2019 dalle ore 14.30 alle ore 18.00, presso l’Università Pontificia Salesiana a Roma si terrà l'Open Day organizzato dal Centro Nazionale Malattie Rare dell'Istituto Superiore di Sanità. Un incontro interamente dedicato alle associazioni, alle famiglie, agli stakeholder e ai caregiver. L'iscrizione all’Open Day è GRATUITA. Per informazioni e iscrizioni: **atadsecretary@byebyesilos.com Consulta il programma competo: [www.atadconference2019.org Fonte: [Vita](http://www.vita.it/it/article/2018/11/30/giornata-della-disabilita-piu-lavoro-e-piu-risorse-per-il-dopo-di-noi/149962/) ### Bastano 2€ al mese per sostenere Ombre e Luci. Dona subito. ](http://www.atadconference2019.org) **