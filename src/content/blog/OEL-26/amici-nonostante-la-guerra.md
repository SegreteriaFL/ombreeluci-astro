---
title: Amici nonostante la guerra
date: 1989-06-16
author: Redazione
slug: amici-nonostante-la-guerra
lang: it
wp_id: 6984
original_url: "https://www.ombreeluci.it/?p=6984"
cluster_id: 6
has_comments: false
tags:
  - amicizia
  - guerra
umap_x: 7.938948154449463
umap_y: 11.471802711486816
umap_z: 4.686643123626709
issue_number: OEL-26
id_numero: OEL-26
---
Tenerezza, commozione e una vaga malinconia suscita la lettura di questo libro in cui l’amicizia e l’odio, la vita e la morte si rincorrono e si avvicendano. La storia di Nassim, piccolo protagonista del libro, inizia quasi sottovoce, con un sapore di fiaba che ci avvicina e ci rende familiare la terra del Libano: anche lì i bambini giocano, anche lì sono verdi praterie, dolci montagne, sconfinati oceani... Ad un tratto tutto svanisce: la guerra, le bombe, l’odio hanno cancellato quasi ogni traccia vivente di questa felicità. Non possono però cancellare il ricordo che è nel cuore degli uomini, ricordo che porta colore ai paesaggi bui, ai cieli oscuri, alle fredde mura dell’orfanotrofio in cui Nassim «doppio orfano», è costretto. Ricordo che però, di notte, si muta in disperazione, angoscia, fantasmi. Unica luce è l’amicizia di Jad, anch’egli orfano di madre. Questa luce alla quale Nassim si aggrappa dapprincipio inconsolamente, diverrà poi unico motivo per cui vivere, amare, parlare. Dalle voci dei due bimbi orfani sentiamo dunque che «l’amore è la luce del mondo», che senza luce non si può restare. Interessanti sono inoltre, nel racconto di Nassim, alcune riflessioni psicologiche che tuttavia, a volte, sembrano provenire più dal narratore adulto che dal bambino. Agevole è la lettura di questo libro che ci insegna ad amare nonostante tutto, a non abbandonarci all’odio, alla violenza. Felice la trovata di lasciare, nella traduzione, vocaboli o espressioni libanesi che rendono vivace e scorrevole il racconto.

- *Vittoria Terenzi* , 1989

> A volte fa bene seguire il cammino di speranza vissuto da altri in situazioni difficili; si impara così a non soffermarsi troppo sul proprio dolore e ad aprirsi alla condivisione

#### Editoriale

[Da dove cominciare?](http://www.ombreeluci.it/1989/da-dove-cominciare/) di *Mariangela Bertolini*

#### Articoli

[Ho visto «Rain man»](http://www.ombreeluci.it/1989/ho-visto-rainman/) di *Antonio Mazzarotto* [Conoscere l’handicap: AUTISMO](http://www.ombreeluci.it/1989/conoscere-handicap-autismo/) di *Redazione* [Aiutarlo a diventare «un uomo»](http://www.ombreeluci.it/1989/aiutarlo-diventare-un-uomo/) di *M.N.P.* [Non è sempre facile essere sorella](http://www.ombreeluci.it/1989/non-sempre-facile-sorella/) di *Maria Cristina* [Un luogo per vivere e imparare a vivere](http://www.ombreeluci.it/1989/perceval-un-luogo-vivere-imparare-vivere/) di *N. Schulthes* [E come «parlano» senza parole!](http://www.ombreeluci.it/1989/parlano-senza-parole/) di *Sergio Sciascia * [Come comportarsi con le persone cieche](http://www.ombreeluci.it/1989/comportarsi-le-persone-cieche/) [Come organizzare i "Giochi Olimpici" in casa](http://www.ombreeluci.it/1989/schema-organizzazione-giochi-olimpici/) di *Barbara*

#### Rubriche

[Dialogo aperto](http://www.ombreeluci.it/1989/dialogo-aperto-n-26/) [Vita di Fede e Luce](http://www.ombreeluci.it/1989/vita-fede-luce-n-26/)

#### Libri

[«Sarà una bellissima festa»](http://www.ombreeluci.it/1989/sara-bellissima-festa/) di *A. Cattaneo* [Un lungo cammino](http://www.ombreeluci.it/1989/un-lungo-cammino/) di *E. Zoffoli* [Amici nonostante la guerra](http://www.ombreeluci.it/1989/amici-nonostante-la-guerra/) di *M. Labaky* [Altri consigli di lettura](http://www.ombreeluci.it/1989/altri-consigli-lettura/) di *Redazione*