---
title: Specchi. Il Giubileo del mondo del volontariato | Recensione
date: 2025-07-28
author: Giulia Galeotti
slug: specchi-il-giubileo-del-mondo-del-volontariato-recensione
lang: it
wp_id: 15768398
original_url: "https://www.ombreeluci.it/?p=15768398"
cluster_id: 3
has_comments: false
umap_x: 7.949125289916992
umap_y: 8.0128755569458
umap_z: 10.075071334838867
issue_number: OEL-170
id_numero: OEL-170
---
Si può vivere ogni giorno in spirito di «servizio», parola rivoluzionaria, troppo spesso fraintesa? Si può, o almeno si può tentare di farlo, come dimostra il dialogo tra la giornalista Benedetta Capelli e Vincenzo Trapani Lombardo, medico calabrese 74enne che del servizio cristianamente inteso ha fatto la sua bussola. Ematologo, direttore degli Ospedali Riuniti di Reggio Calabria e dell’hospice Via delle Stelle, membro dell’Unitalsi e parte fondante del presidio medico di Arghillà, quartiere di Reggio nato negli anni Ottanta come zona residenziale e divenuto ben presto terra di incuria e illegalità: Trapani Lombardo è il protagonista del terzo episodio di Specchi, il [podcast](https://www.vaticannews.va/it/podcast/rvi-programmi/specchi/2025/03/giubileo-speranza-mondo-volontariato-vincenzo-trapani-lombardo.html) di Vatican News dedicato ai Giubilei tematici del 2025. **Ascoltare davvero il paziente, ascoltarne i familiari, vivere con cuore e competenza la forza della relazione: questo racconta il quotidiano di Trapani Lombardo** , un quotidiano – ricorda Capelli – che echeggia le parole di don Mazzolari. «Nell’altro non si entra come in una fortezza, ma come si entra in un bosco in una bella giornata di sole (…). Si entra in una persona non per prenderne possesso, ma come ospite, con riguardo, (…) per dargli una mano a compiersi, a essere se stesso».

 ### Specchi. Il Giubileo del mondo del volontariato **Podcast** **Autore** : B. Capelli, F. Colagrande; A. Lomonaco ** Editore:** Radio Vaticana, 2025 **Durata:** 18' 

**Ombre e Luci è anche una newsletter** Ci trovi storie, spunti e riflessioni per provare a cambiare il modo di vedere e vivere la disabilità. Se prima vuoi farti un'idea [qui trovi l'archivio di quelle passate](https://www.ombreeluci.it/newsletter/) .

Un nuovo post ogni mese