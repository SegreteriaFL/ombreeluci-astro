---
title: «Sto invecchiando»
date: 2001-06-17
author: Redazione
slug: sto-invecchiando
lang: it
wp_id: 22367
original_url: "https://www.ombreeluci.it/?p=22367"
cluster_id: 0
has_comments: false
tags:
  - poesia
umap_x: 5.923046112060547
umap_y: 9.100350379943848
umap_z: 9.671772956848145
issue_number: OEL-74
id_numero: OEL-74
---
S ignore, tu sai meglio di me che sto invecchiando. Proteggimi dalla fatale abitudine a credere che io debba dire qualcosa a proposito di tutto e i tutte le occasioni. Liberami dal desiderio ossessivo di mettere in ordine gli affari degli altri! Rendimi pensosa, ma non imbronciata, servizievole e non autoritaria. Impediscimi di riferire dettagli senza fine, dammi le ali per arrivare al punto. Sigilla le mie labbra sui miei dolori e sui miei mali anche se aumentano continuamente ed è sempre più dolce enumerarli man mano che gli anni passano... Non oso domandarti una memoria migliore, ma ti chiedo un’umiltà sempre più grande e meno arroganza quando la mia memoria è in contrasto con quella degli altri. Insegnami l’altissima lezione che può succedermi di sbagliare. Rendimi capace di vedere ciò che c'è di buono là dove non me lo aspettavo e di riconoscere i talenti delle persone in cui non sono visibili. E fammi la grazia di saperglielo dire.

Amen.