---
title: Zio Giorgio
date: 2001-06-17
author: Nicole Schulthes
slug: zio-giorgio
lang: it
wp_id: 22384
original_url: "https://www.ombreeluci.it/?p=22384"
cluster_id: 2
has_comments: false
tags:
  - terza-eta
umap_x: 6.361193656921387
umap_y: 8.986339569091797
umap_z: 9.38782024383545
issue_number: OEL-74
id_numero: OEL-74
---
Lo zio Giorgio è venuto in agosto a passare qualche giorno da noi, nella casa di famiglia dove è cresciuto. Accolto da dimostrazioni d'affetto dei nipoti e dei cugini, il suo viso sottile incorniciato da capelli bianchi si è illuminato di un magico sorriso.

**Lo zio Giorgio ha ottant'anni e da almeno cinquanta vive in una casa famiglia per persone disabili** . Racconta volentieri la sua vita, parla con vivacità dei ricordi familiari. Lo accompagna un educatore attento ai suoi bisogni (lo zio Giorgio ha problemi di coordinamento, linguaggio e memoria), rispettoso dei suoi desideri e della sua autonomia; lo interpella e parla di lui sempre come il Signor K. Lo zio Giorgio è un uomo rispettato.

Nella vita quotidiana lo zio svolge una piccola attività al mattino (scelta e taglio di francobolli). “Ascolti musica quando lavori?” “No, risponde, bisogna concentrarsi per non fare errori”. **Lo zio Giorgio è un uomo disciplinato che ha imparato a far bene le cose e ad essere responsabile.**

**La domenica, accompagnato o solo, va in chiesa** . Gli piace cantare. Tempo fa durante una cerimonia, un inno un po’ antico diceva: “Dio solo è grande; io sono solo un piccolo fiore appassito...”. Lo zio Giorgio si mette a piangere. Alla fine del rito, il pastore, che ha notato la sua tristezza, va verso di lui per capire e consolarlo. “Ma io non sono un fiore appassito” dice Giorgio. Allora il pastore gli spiega che si tratta di un’immagine letteraria e Giorgio rientra a casa rasserenato. Lo zio Giorgio ha di sé una immagine positiva. Prima di partire pranziamo tutti insieme. Lui è allegro, scherza persino. Ridiamo un po’ tutti.

**Lo zio Giorgio è un uomo felice.**

- *Nicole Schulthes* , 2001

**[Nicole Marie Therese Tirard Schultes](http://www.ombreeluci.it/author/nicole-schulthes/)** Ha studiato Ergoterapia in Francia e negli Stati Uniti, co-fondando nel 1961 l' *Association Nationale Francaise des Ergotherapeutes* , (ANFE). Trasferitasi a Roma, incontra Mariangela Bertolini e insieme avviano nel 1971, su invito di Marie-Hélène Mathieu, le attività di *Fede e Luce* e partecipano all'organizzazione del pellegrinaggio dell'Anno Santo del 1975. Dal 1983 al 2004 cura con Mariangela la rivista *Ombre e Luci* . Per anni ha organizzato il campo estivo per bambini e famiglie sul campus della scuola *Mary Mount* a Roma.