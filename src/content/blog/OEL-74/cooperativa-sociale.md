---
title: Cooperativa sociale
date: 2001-06-20
author: Antonio Mazzarotto
slug: cooperativa-sociale
lang: it
wp_id: 22446
original_url: "https://www.ombreeluci.it/?p=22446"
cluster_id: 12
has_comments: false
tags:
  - dritte
  - cooperative-sociali
umap_x: 8.33386516571045
umap_y: 7.144555568695068
umap_z: 8.447278022766113
issue_number: OEL-74
id_numero: OEL-74
---
**Avviso** Questo articolo è stato scritto nel 2001. Le informazioni in esso contenute potrebbero essere anacronistiche o non più valide. (n.d.r.)

Le **Cooperative Sociali** sono imprese che operano con finalità di promozione sociale e di sviluppo nella società, ma sono imprese a tutti gli effetti. Esse offrono servizi ed attuano inserimenti lavorativi di soggetti svantaggiati in strutture con caratteristiche imprenditoriali, sviluppando professionalità spendibili sul mercato.

**La legge 381 del 1991** ha riconosciuto la categoria delle cooperative sociali individuando nelle stesse uno strumento idoneo per il perseguimento di finalità sociali e di promozione umana (da realizzare attraverso la gestione di servizi sociosanitari, educativi e di attività attraverso le quali permettere l'integrazione lavorativa di persone svantaggiate).

Possono essere suddivise in due grandi categorie:

- **le cooperative c.d. di tipo A** che svolgono attività di gestione di servizi socio sanitari ed educativi e i cui soci sono normalmente gli operatori che erogano i servizi stessi; - **le cooperative c.d. di tipo B** che svolgono attività diverse di produzione di beni e servizi, finalizzate all’inserimento lavorativo di persone svantaggiate (disabili, disagiati psichici, tossicodipendenti, carcerati, alcolisti, minori a rischio, ecc.). Tra i settori di intervento si possono citare in particolare:
- **la produzione di articoli artigiananali** (ceramica, legno, vetro, cuoio, cartotecnica...); - **l’erogazione dei servizi** quali la manutenzione del verde, le pulizie, il facchinaggio, la tipografia e serigrafia.

**Sul piano sociale, le cooperative B** si sono conquistate un ruolo come strumento privilegiato e specialistico per l’inserimento lavorativo di soggetti svantaggiati, come soggetto in grado di svolgere una formazione professionale sul campo e lavorare per una piena integrazione sociale delle persone in difficoltà restituendo loro dignità e cittadinanza attiva.

In generale le cooperative sociali si riconoscono in alcuni principi cardine ed adottano comportamenti, regole ed una modalità di lavoro che le distingue dalle imprese ordinarie:

- la **democrazia interna** : ogni socio della cooperativa ha diritto ad un voto indipendentemente dalla quota di capitale versata; - la **porta aperta** : è possibile far entrare nuovi soci senza modifiche statuarie; - la **mutualità** : le cooperative sociali perseguono in via prioritaria l’interesse della comunità, della collettività e del territorio in cui operano.

Per lo svolgimento delle attività è prevista, per le cooperative, la possibilità di utilizzo di soci volontari che, in numero non superiore a quella della metà dei soci prestino gratuitamente la loro attività all’interno della cooperativa.

Sia nel caso in cui erogano servizi socio-sanitari ed educativi, sia nel caso in cui sono finalizzate all'inserimento lavorativo, le cooperative sociali forniscono servizi relazionali, che poggiano sull’interazione di utenti; soci volontari e soci lavoratori, coniugando logiche imprenditoriali e spirito solidaristico.

- **Antonio Marzarotto** , 2001

 [La presenza dei piccoli](https://www.ombreeluci.it/2001/la-presenza-dei-piu-piccoli/) di Mariangela Bertolini

#### [Il lavoro](https://www.ombreeluci.it/2020/il-lavoro/)

[Cooperativa sociale](https://www.ombreeluci.it/2001/cooperativa-sociale/) di A. Mazzarotto [Una cooperativa sul mare Produzione di alta qualità](https://www.ombreeluci.it/2001/una-cooperativa-sul-mare/) a cura della redazione [Spazio aperto](https://www.ombreeluci.it/2001/spazio-aperto-una-cooperativa-di-servizi/) di V. Paoli [Il mio amico Carlo](https://www.ombreeluci.it/2001/il-mio-amico-carlo/) di Beatrice (Trixi) Pezzoli

#### Quella terza preziosa età

[Quella preziosa terza età](https://www.ombreeluci.it/2001/quella-terza-preziosa-eta/) di V. P. In casa di riposo con «Ombre e Luci» di V. P. [Zio Giorgio](https://www.ombreeluci.it/2001/zio-giorgio/) di Nicole Schulthes [Mantenere viva la giovinezza del cuore](https://www.ombreeluci.it/2001/mantenere-viva-la-giovinezza-nel-cuore/) di Marie Baptiste [«Sto invecchiando»](https://www.ombreeluci.it/2001/sto-invecchiando/) Preghiera antica

#### Altri articoli

[Progetto Calamaio](https://www.ombreeluci.it/2001/progetto-calamaio/)

#### Rubriche

[Dialogo aperto](https://www.ombreeluci.it/2001/dialogo-aperto-n-74/) Libri [Non c’è persona più ricca di me](https://www.ombreeluci.it/2001/non-ce-persona-piu-ricca-di-me-recensione-libro/) , Carla Porrati [Il piano educativo riabilitativo individualizzato per il disabile mentale adulto](https://www.ombreeluci.it/2001/il-piano-educativo-riabilitativo-individualizzato-per-il-disabile-mentale-adulto/) , Vittore Mariani [La forza dei carattere](https://www.ombreeluci.it/2001/la-forza-del-carattere-recensione-libro/) , James Hillman