---
title: "Vocabolario: Alcuni termini per capire meglio l’handicap"
date: 1996-06-14
author: Redazione
slug: vocabolario-alcuni-termini-per-capire-meglio-lhandicap
lang: it
numero_rivista: 54
id_numero: OEL-54
issue_number: OEL-54
wp_id: 10677
original_url: "https://www.ombreeluci.it/?p=10677"
cluster_id: 1
has_comments: false
umap_x: 8.020581245422363
umap_y: 9.008339881896973
umap_z: 7.835647106170654
---

In maniera schematica possiamo distinguere quattro tipi di handicap. Bisogna però stare attenti a non classificare le persone a partire da una «etichetta». Al di là delle parole ogni persona è un essere unico , con le sue ricchezze , la sua capacità di amare e di essere amato , di dare e di ricevere , qualsiasi sia la gravità del suo handicap.

### Malattie e handicap fisici

Fra le malattie più frequenti ci sono il cancro, le cardiopatie, le malattie renali, il diabete, le malattie genetiche, quelle del sangue come F emofilia e la mucoviscidosi (malattia congenita che provoca disturbi digestivi e respiratori). L'handicap fisico può colpire il sistema locomotorio, le ossa, le articolazioni o i muscoli. L'handicap motorio può derivare da una lesione del sistema nervoso centrale. In questo caso vi si aggiungono spesso disturbi della parola e ritardo intellettivo.

### L’handicap sensoriale

È quello della persona sorda o sordastra, cieca o ipovedente (con potenzialità visiva inferiore a 1/10).

### L’handicap intellettivo

E quello di una persona che ha avuto un blocco dello sviluppo intellettivo e che ha poche possibilità di una vera guarigione. Le sue capacità possono invece mantenersi in campi diversi come quello affettivo, artistico o altri.

### La malattia mentale

O i disturbi psichici colpiscono le funzioni superiori come l’attenzione, la memoria, ciò che viene chiamato «l’umore» (tristezza o euforia), il giudizio, l’affettività. La parola «malattia» è un termine generale che indica che c’è una possibilità di evoluzione, di guarigione e, a volte, anche di aggravamento.

*Ogni classificazione ha i suoi limiti. Le malattie e gli handicap possono sovrapporsi e fondersi. Le reazioni dell'ambiente familiare, sociale, educativo e professionale rappresentano un fattore importante per il miglioramento e l’evoluzione di una persona. L'essenziale è sapere che c'è sempre la possibilità di fare qualcosa.*

### Un po' di vocabolario:

**Autismo** : handicap globale dello sviluppo che impedisce una comunicazione normale; **Distrofia muscolare** : malattia ereditaria che provoca l'atrofia progressiva dei muscoli; **Epilessia** : malattia neurologica caratterizzata soprattutto da crisi convulsive; **Malattia di Alzheimer** : malattia che provoca un indebolimento intellettivo progressivo (disturbi della memoria, del sonno, ecc); **Nevrosi** : disturbo dell'affettività o dell'emotività (angosce, fobie, ossessioni...) di cui la persona è cosciente e che non altera la sua capacità di giudizio. **Paralisi cerebrale** : è più o meno profonda e può colpire la motricità, lo sviluppo intellettivo, i sensi, il comportamento. **Psicosi** : malattia mentale che turba gravemente il rapporto della persona con la realtà, e di cui essa non è cosciente. **Schizofrenia** : psicosi caratterizzata da una disgregazione psichica, la perdita di contatto con la realtà, il ripiegamento su se stessi. **Sclerosi a placche** : malattia cronica e lenta del sistema nervoso centrale che provoca una paralisi progressiva. **Sindrome di Down** : (una volta chiamata mongolismo): anomalia genetica dovuta alla presenza di un cromosoma in più. **Spina bifida** : malformazione congenita della parte terminale del midollo spinale che può portare una paralisi degli arti inferiori e disturbi degli sfinteri. **Trauma cranico** : lesione che può provocare disturbi motori e/o psichici.

#### Editoriale

[In pizzeria](http://www.ombreeluci.it/1996/in-pizzeria/) di M. Bertolini

#### Articoli

[I miei trenta anni all’Arca](http://www.ombreeluci.it/1996/i-miei-30-anni-allarca/) di J. Vanier [Alcuni termini per capire meglio l’handicap](http://www.ombreeluci.it/1996/vocabolario-alcuni-termini-per-capire-meglio-lhandicap/) [Lascia che vada a vivere fuori casa](http://www.ombreeluci.it/1996/lascia-che-vada-a-vivere-fuori-di-casa/) di A. Richardson [Formazione morale e disabili](http://www.ombreeluci.it/1996/formazione-morale-e-disabili/) [Anche loro hanno una propria storia](http://www.ombreeluci.it/1996/anche-loro-hanno-una-propria-storia/) di M. Couant [Itaca: laboratorio di attività artistica](http://www.ombreeluci.it/1996/itaca-laboratorio-di-attivita-artistiche/) di N. Livi [Un teatro diverso](http://www.ombreeluci.it/1996/un-teatro-diverso/) di S. Fadel

#### Rubriche

[Dialogo aperto](http://www.ombreeluci.it/1993/dialogo-aperto-n-54/) [Vita Fede e Luce](http://www.ombreeluci.it/1993/vita-fede-e-luce-n-54/)

#### Libri

[Terapia della realtà - Una sfida: la pedagogia della Condivisione](http://www.ombreeluci.it/1996/terapia-della-realta-una-sfida-la-pedagogia-della-condivisione/) , G. Paolo Ramonda Lettere sul dolore - Uno sguardo sul mistero della sofferenza , E.Mounier [Attività didattiche per bambini-autistici-scuola](http://www.ombreeluci.it/1996/attivita-didattiche-per-autistici-valutazione-e-trattamento-a-livello-individuale-per-autistici/) , E. Schopler, M. Lasing, L. Waters