---
title: E si accende una stella
date: 2001-12-25
author: Mariangela Bertolini
slug: e-si-accende-una-stella
lang: it
wp_id: 21877
original_url: "https://www.ombreeluci.it/?p=21877"
cluster_id: 0
has_comments: false
tags:
  - natale
umap_x: 6.154973030090332
umap_y: 6.383780479431152
umap_z: 11.429734230041504
issue_number: OEL-76
id_numero: "OEL-76"
numero_rivista: "Ombre e Luci"
---
Fino all’11 settembre si parlava di troppo benessere, di esagerato consumismo, di eccessiva libertà... **Dopo la visione in diretta di quel terribile attentato ai grattacieli di Manhattan** - simbolo per molti di una civiltà inviolabile - **ci siamo trovati, all’improvviso, ad aver paura** .

**Ora non parliamo più come prima** : **siamo disorientati, divisi, perplessi** . Ora, siamo costretti ad assistere all’intensificarsi dei bombardamenti su uno dei paesi più poveri del mondo, già provato da anni di guerra, da mancanza di benessere e di libertà. E ci chiediamo: “È questo fare giustizia?”

**Noi da anni viviamo accanto a persone che con la loro fragilità ci hanno insegnato ad avere verso gli altri uno sguardo diverso** ; loro ci hanno guidato alla ricerca non del merito della persona, ma dell’accoglienza di ognuno per quello che è, diverso da noi, certamente, difficile da capire... Ci hanno insegnato a non fermarci alle apparenze, a schierarci in difesa della comprensione e del dialogo, a diffidare dei pregiudizi.

**Quale sarà allora la nostra risposta alla situazione drammatica che si è creata?**

Da sempre sappiamo che **non volere la guerra significa preparare la pace, ogni giorno, come si può, la dove si è** . Ogni gesto, iniziativa, lavoro, studio o impegno, che sia in difesa del valore dell’uomo - di qualsiasi uomo - della sua ripresa, del suo rispetto, della sua educazione, è e sarà sempre promozione alla pace.

Non è questo il messaggio che da duemila anni sentiamo vibrare nella notte del ventiquattro dicembre?

**Da bambina, ascoltavo fiduciosa la nonna** dirmi che ogni volta che sulla terra qualcuno compie un gesto di pace, lassù in cielo si accende una stella. Forse solo ritrovando l’innocenza e l’ingenuità dei bambini, ci sarà possibile riprendere con speranza un cammino che appare tanto difficile.

**Forse, solo mettendoci sulla strada battuta da tanti altri, facendo in modo che ancora, sempre, nuovi altri si aggiungano, potremo far sì che il cielo sopra di noi sia più forte delle tenebre.**

Nelle [**pagine che seguono**](https://www.ombreeluci.it/project/numero-76-un-natale-difficile/) - le storie, i fatti, le persone, le riflessioni che vi compaiono - vogliono essere come piccole stelle che brillano nel cielo buio di questo Natale.

- Mariangela Bertolini, 2001

English version: [**And a star lights up** [**Mariangela Bertolini**](http://www.ombreeluci.it/author/mariangela-bertolini/) Nata a Treviso nel 1933, insegnante e mamma di tre figli tra cui Maria Francesca, Chicca, con una grave disabilità. È stata fra le promotrici di Fede e Luce in Italia. Ha fondato e diretto Ombre e Luci dal 1983 fino al 2014. [Tutti gli articoli](http://www.ombreeluci.it/author/mariangela-bertolini) di Mariangela #### Editoriale [E si accende una stella](https://www.ombreeluci.it/2001/e-si-accende-una-stella/) di M. Bertolini #### Articoli [La lezione di un clown](https://www.ombreeluci.it/2001/la-lezione-di-un-clown-miloud-oukili) di M.T. Mazzarotto [La Locanda dei Girasoli](https://www.ombreeluci.it/2001/la-locanda-dei-girasoli/) di Redazione [Per un Natale con qualche cosa in più](https://www.ombreeluci.it/2001/per-un-natale-con-qualche-cosa-in-piu/) di H. Pott [La Comunità “Il Roveto”](https://www.ombreeluci.it/2001/comunita-il-roveto/) di M. T. Mazzarotto [Un dono di poesia](https://www.ombreeluci.it/2001/un-dono-di-poesia-il-regalo-delle-quattro-amiche-della-comunita-il-roveto/) a cura della Comunità il Roveto [Noi quattro: la comunità "il Roveto"](https://www.ombreeluci.it/2001/noi-quattro-la-comunita-il-roveto/) di Redazione [Famiglie: una riflessione di Padre Roberti](https://www.ombreeluci.it/2001/famiglie-una-riflessione-di-padre-roberti/) di Padre Roberti [Stelle d’oriente](https://www.ombreeluci.it/2001/stelle-doriente-qualche-immagine-dalle-comunita-fede-e-luce-del-medio-oriente/) di [Novità per l'handicap](https://www.ombreeluci.it/2001/novita-per-lhandicap/) di Redazione [Lo straniero](https://www.ombreeluci.it/2001/lo-straniero/) di Redazione #### Rubriche [Dialogo aperto](https://www.ombreeluci.it/2001/dialogo-aperto-n-76//) #### Libri [La seconda occasione](https://www.ombreeluci.it/2001/la-seconda-occasione-recensione-libro/) , Carla Cerati [La ragazza delle lumache](https://www.ombreeluci.it/2001/la-bimba-delle-lumache-recensione-libro) , Carla Cerati [Inno alla vita](https://www.ombreeluci.it/2001/inno-alla-vita-recensione-libro/) , Erika Gazzola [Nessuno bambino nasce cattivo](https://www.ombreeluci.it/2001/nessuno-bambino-nasce-cattivo-recensione-libro/) , Fabrizio Mori ](https://www.ombreeluci.it/en/2001/12/06/and-a-star-lights-up/)