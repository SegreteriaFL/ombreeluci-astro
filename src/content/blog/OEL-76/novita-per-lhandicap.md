---
title: "Novità per l'handicap"
date: "2001-12-25"
author: "Redazione"
theme: "cluster-0"
cluster_id: 0
slug: "novita-per-lhandicap"
lang: it
wp_id: 21729
has_comments: false
tema_code: "T01"
tema_label: "Vivere la disabilità"
categoria_menu: "Disabilità"
issue_number: OEL-76
id_numero: "OEL-76"
numero_rivista: "Ombre e Luci"
---
### Per respirare meglio

La [**Fondazione Bambini e Autismo**](https://www.bambinieautismo.org/) di Pordenone ha inaugurato Villa Respiro.
La Villa sarà il luogo residenziale per i fine settimana in cui le persone con autismo, a piccoli gruppi omogenei, potranno trascorrere le giornate fuori dalla famiglia in un ambiente accogliente e pensato per loro.
Lo scopo di questa struttura è duplice:** da una parte si vuole dare respiro ai familiari, dall’altra si vuole abituare le persone con autismo a vivere per brevi periodi lontane da casa imparando quelle regole sociali e di vita importanti per il loro futuro.

La villa si presenta come una casa con giardino con camere da letto, soggiorno, cucina, ecc... Al piano interrato una piccola palestra, un laboratorio per il mosaico, un laboratorio informatico e un laboratorio per la pittura. All’esterno è dotata di un giardino con piante, giochi e un orto coperto realizzato dall’Associazione Nazionale Alpini.

I gruppi che si daranno il turno nei fine settimana saranno formati da quattro cinque persone al massimo, a cui vanno aggiunti gli operatori.

### Con l’aiuto di 5 sindaci

Nasce a Formello (RM) il primo **Centro diurno Socio-riabilitativo per disabili**, per tutto il territorio Nord della Provincia di Roma.
Il Centro nasce dalla collaborazione tra [**L’Associazione di volontariato per disabili Vitalba**](http://www.vitalba.it) (costituitasi a Formello per volontà di un gruppo di genitori nel 1998), e i comuni di Formello, Campagnano, Sa- crofano, Magliano Romano e Mazzano Romano, oltre alla ASL RM/F4 e la Regione Lazio.
Dal 15 ottobre i ragazzi lo frequentano dal lunedì al venerdì dalle 14,30 alle 19,30.

Attraverso attività di laboratorio, d’autonomia e cura del proprio corpo e uscite nel territorio, i ragazzi svilupperanno le potenzialità di crescita personale, di inserimento e partecipazione sociale.

L’Associazione Vitalba sta lavorando alla costituzione di altri due Centri nella zona Flaminia e Tiberina e progetta una comunità alloggio... Bravissimi i genitori di Vitalba ed i loro amici, esempio lampante di ... “quando ci si mettono i genitori ...” Aspettiamo notizie di nuove imprese!
Vitalba** - Associazione di volontariato per disabili c/o Roberto Sisto - Via Monte Madonna, 12- 00060 Formello (RM) tei./fax - 06.9088386, E-mail: info@vitalba.it
Sito: [vitalba.it](http://www.vitalba.it)