---
title: La bimba delle lumache - Recensione Libro
date: 2001-12-25
author: Natalia Livi
slug: la-bimba-delle-lumache-recensione-libro
lang: it
wp_id: 21754
original_url: "https://www.ombreeluci.it/?p=21754"
cluster_id: 6
has_comments: false
umap_x: 7.23892879486084
umap_y: 11.448436737060547
umap_z: 5.01097297668457
issue_number: OEL-76
---

È la storia di un rapporto a tre: una mamma, la sua bambina “difficile”, Valentina, e una psicoterapeuta, l'autrice. La storia ci racconta di una crescita per tutte, della ricchezza del rispetto reciproco e di momenti commoventi di sincerità.

Tutto è imperniato sulla ricerca della guarigione della bambina, che ha appena quattro anni ed è intellettualmente molto più grande, ma emotivamente molto più piccola dei suoi coetanei. Valentina non sa come gestire tutto questo e la sua mamma, che vorrebbe aiutarla, vive invece chiusa nelle sue difficoltà interiori che non riesce a capire.

L’autrice si apre all’una e all’altra e ci racconta come, seduta dopo seduta, il rapporto cresce costruttivamente e i nodi si dipanano. L’autrice, che si esprime con una scrittura semplice e chiara, è colei che, nel tempo prezioso della durata delle sedute, riuscirà a dare un significato profondo alla sofferenza e al superamento della sofferenza.

- Natalia Livi, 2001

[**Natalia Livi**](http://www.ombreeluci.it/author/natalia-livi/) , è stata una delle storiche collaboratrici di Ombre e Luci. Ha contribuito alla rivista dal 1991 al 2004.