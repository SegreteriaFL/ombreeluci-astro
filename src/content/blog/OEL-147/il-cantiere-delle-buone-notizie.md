---
title: Il Cantiere delle buone notizie
date: 2019-10-28
author: Alessandra Moraca
slug: il-cantiere-delle-buone-notizie
lang: it
wp_id: 13408
original_url: "https://www.ombreeluci.it/?p=13408"
cluster_id: 0
has_comments: false
umap_x: 7.066487789154053
umap_y: 7.016498565673828
umap_z: 9.382878303527832
issue_number: OEL-147
id_numero: OEL-147
---
Leggono le news con la naturalezza di speaker professionisti. Sono curiosi, vogliono capire il mondo e spiegarlo con la loro pronuncia disinvolta e imperfetta a chi desidera ascoltare buone notizie e guardare da una prospettiva diversa il mondo della disabilità. Il nuovo tg di Tv 2000, *Il Cantiere,* è presentato dal 18 febbraio 2019 da un gruppo di ragazzi con disagio psichico, che si sono scoperti “assolutamente abili” alla conduzione del telegiornale: sono entusiasti e motivati, guidati dalla passione per l’informazione e il mondo della comunicazione. “Buonasera, benvenuti al tg *Il Cantiere”* , esordisce uno dei quattro conduttori presentando al pubblico la prima puntata del notiziario in cui trova spazio solo la positività. Da veri giornalisti, partecipano alle riunioni di redazione e durante la messa in onda leggono le loro belle notizie: parlano di lotta alla povertà, di recupero di inestimabili opere d’arte, di volontariato, di sostegno imprenditoriale ai paesi del terzo mondo, di riconoscimento dei diritti alle popolazioni indigene dell’Africa. Fatti riportati dal telegiornale per dimostrare che l’umanità è capace (anche) di cose straordinarie, e allo stesso tempo per testimoniare che i recinti del pregiudizio e degli stereotipi sulla disabilità possono essere abbattuti. Un piatto pieno di vita su cui ha scommesso “Il Cantiere”, associazione di solidarietà che da anni dà voce a ragazze e ragazzi con disabilità attraverso varie attività culturali: scrittura, teatro, arte e – appunto – giornalismo. “Cantiere” è anche il nome del telegiornale, termine che richiama l’idea di costruzione, di partecipazione, di mani che si sporcano e creano, di voci che escono dal silenzio, di nomi che diventano identità. Il tg si può vedere tutti i lunedì alle 19:30 su Tv 2000. Davvero una buona notizia.

*Editoriale* ** ** [**Chi cura le anime?**](https://www.ombreeluci.it/2019/chi-cura-le-anime/) di Cristina Tersigni

*Focus: Spiritualità e disabilità* [**La Chiesa ci accoglie davvero?**](http://www.ombreeluci.it/2019/chiesa-accoglie-davvero/) di Giulia Galeotti * * [**Uno dei tanti**](http://www.ombreeluci.it/2019/uno-dei-tanti/) di Roberto Brandinelli [**Ma stai pensando a me?**](http://www.ombreeluci.it/2019/stai-pensando-me/) di Sergio Sciascia [**Una dedica che andrebbe cambiata**](http://www.ombreeluci.it/2019/dedica-cambiata/) di Gianni Marmorini [**Per una teologia meno disabilitante**](http://www.ombreeluci.it/2019/teologia-disabilitante/) di Luca Badetti

*Intervista* [**Lucrezia e il Marco di ieri e di oggi**](https://www.ombreeluci.it/2019/lucrezia-e-il-marco-di-ieri-e-di-oggi/) di Giulia Galeotti

*Testimonianze* [**L'alfabeto che manca**](http://www.ombreeluci.it/2019/alfabeto-che-manca/) di Serena Sillitto

*Dall'archivio* [**Cosa dirvi di più?**](http://www.ombreeluci.it/1984/cosa-dirvi-di-piu/) di Stéphane Desmandez

*Associazioni* [**Catalogo di prelibatezze**](http://www.ombreeluci.it/2019/catalogo-prelibatezze/) di Enrica Riera

*Fede e Luce* [**A metà tra un conclave e una seduta di autocoscienza**](http://www.ombreeluci.it/2019/elezione-responsabile/) di Serena Sillitto

*Spettacoli* [**Il cantiere delle buone notizie**](https://www.ombreeluci.it/2019/cantiere-buone-notizie) di Alessandra Moraca

*Rubriche* **Dialogo Aperto n. 147** **[Vita Fede e Luce n. 147](http://www.ombreeluci.it/2019/vita-fede-e-luce-n-147/) **

*Libri* [**La tua vita e la mia**](http://www.ombreeluci.it/2019/la-tua-vita-e-la-mia/) di Majgull Axelsson [**Questa è bella! La storia di Rospella**](http://www.ombreeluci.it/2019/questa-e-bella-la-storia-di-rospella/) di Anna Sarfatti [**Per tutti persone**](http://www.ombreeluci.it/2019/per-tutti-persone/) di Azione Cattolica Ragazzi [**Amore caro**](http://www.ombreeluci.it/2019/amore-caro/) di Clara Sereni

*Diari* [**Sempre**](http://www.ombreeluci.it/2019/sempre/) di Benedetta Mattei **Ogni tanto dobbiamo svagarci** di Giovanni Grossi