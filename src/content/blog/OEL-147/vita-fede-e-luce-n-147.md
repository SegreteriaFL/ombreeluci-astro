---
title: Vita Fede e Luce n. 147
date: 2019-10-29
author: Redazione
slug: vita-fede-e-luce-n-147
lang: it
wp_id: 13442
original_url: "https://www.ombreeluci.it/?p=13442"
cluster_id: 5
has_comments: false
umap_x: 7.804919242858887
umap_y: 9.381121635437012
umap_z: 14.264202117919922
issue_number: OEL-147
id_numero: "OEL-147"
numero_rivista: "Ombre e Luci"
---
### La formazione che ci fa muovere

Da tempo il consiglio provinciale desiderava un weekend di formazione e a fine marzo, finalmente, lo abbiamo realizzato. Presenti i responsabili di Piemonte, Veneto e Lombardia. Mancavano purtroppo i responsabili della Galilea (in Israele chi insegna non si può allontanare dal Paese fino a Luglio). Porteremo questa formazione andandoci. La figura di Pietro ci ha introdotto alla responsabilità con una performance teatrale di Sergio tratta da ‘’Il Mio Nome è Pietro’’ e nella Veglia abbiamo potuto ricordare la nostra chiamata in Fede e Luce. Pietro ci ha condotto anche il Sabato, sotto la guida di Don Mauro. Ci siamo poi affidati a dei testimoni d’eccellenza, Raul, il nostro coord. internazionale, e Jean Vanier, per avviare i gruppi di scambio. Al cuore la chiamata di Gesù per ciascuno di noi, alla responsabilità per servire. Ma farsi Servo per amore richiede un lavoro su di sè, di attaccamento a Gesù. La chiamata alla responsabilità è una chiamata alla felicità, che ci rende uomini e donne migliori. Gli scambi, la conoscenza reciproca, i racconti si sono snodati nelle giornate. Domenica, Angela Grassi ci ha condotto magistralmente ad approfondire la Carta, le nostre radici. La gioia di aver accettato questa sfida era palpabile, sia tra i partecipanti che tra gli organizzatori. Questa formazione ci farà muovere veramente. Una nota va data per il luogo, “Da vicino nessuno è normale”, ex manicomio convertito dalla Cooperativa Olinda. Antonio ci ha parlato di questa storia e della bella testimonianza sulla salute mentale.

— *Liliana Ghiringhelli*

### Giovani

A
d Aprile noi giovani abbiamo avuto una giornata di formazione insieme, ospiti della comunità romana di S. Gregorio. Sebbene faccia parte di Fede e Luce da otto anni non ho mai saputo spiegare nel modo giusto cos’è davvero: era difficile spiegarlo e lo è tutt’ora. La formazione giovani mi ha fatto capire l’importanza di questo enorme gruppo di condivisione, quanto possano aver bisogno i ragazzi di noi, così come noi di loro, ma una delle cose che più mi ha colpito è stata la differenza tra gioia e felicità, a cui prima di allora davo lo stesso significato. Nanni Bertolini, raccontando della sua famiglia e dei suoi pensieri riguardo alle parole di uno youtuber a proposito della disabilità, mi ha insegnato che a Fede e Luce possiamo essere liberi di dire e condividere le nostre cose senza porci problemi. Ringrazio Rita Dinale, Carla Cecilia ma in particolare Nanni che è riuscito ad attirare la mia attenzione facendomi capire l’importanza di Fede e Luce e delle persone che ne fanno parte, ragazzi e non. —
*Grace Vetro, 16 anni*

### Prudenza

A
ccade – non spesso, ma accade – che alle nostre comunità si affaccino nuovi amici. È una gioia per tutti. Arrivano energie fresche, sguardi che non hanno ancora conosciuto la routine, arriva la meraviglia dei primi incontri con i ragazzi e i genitori: insomma, una bellezza! E ci siamo detti in questi ultimi anni che non dobbiamo aver paura di affidare responsabilità anche a chi non è a Fede e Luce da tanto tempo. Qualche esperienza anche recente mi fa pensare, però, che questo entusiasmo va temperato con una virtù cristiana che, specialmente quando si è giovani, si tende a considerare inutile e fastidiosa: la prudenza. Mi spiego meglio: la gioia di vedere arrivare amici nuovi non ci deve far dimenticare che i nostri ragazzi sono fragili. Bisogna avvicinarsi con delicatezza, bisogna conquistare piano piano la loro fiducia, bisogna restare a lungo in ascolto dei genitori prima che un’amicizia vera e forte nasca. Ed è giusto che chi sta da più tempo in comunità spieghi queste cose per bene ai nuovi arrivati. Senza paura che questi si allontanino, perché se questo accade vorrà dire che il seme era caduto dove c’era poco terreno. —
*Vito Giannulo*

*Editoriale* ** ** [**Chi cura le anime?**](https://www.ombreeluci.it/2019/chi-cura-le-anime/) di Cristina Tersigni

*Focus: Spiritualità e disabilità* **La Chiesa ci accoglie davvero?** di Giulia Galeotti * * **Uno dei tanti** di Roberto Brandinelli **Ma stai pensando a me?** di Sergio Sciascia **Una dedica che andrebbe cambiata** di Gianni Marmorini **Per una teologia meno disabilitante** di Luca Badetti

*Intervista* [**Lucrezia e il Marco di ieri e di oggi**](http://www.ombreeluci.it/2019/lucrezia-e-il-marco-di-ieri-e-di-oggi/) di Giulia Galeotti

*Testimonianze* **L'alfabeto che manca** di Serena Sillitto

*Dall'archivio* **Cosa dirvi di più?** di Stéphane Desmandez

*Associazioni* **Catalogo di prelibatezze** di Enrica Riera

*Fede e Luce* **A metà tra un conclave e una seduta di autocoscienza** di Serena Sillitto

*Spettacoli* **Il cantiere delle buone notizie** di Maria Novella Pulieri

*Rubriche* **Dialogo Aperto n. 145** **Vita Fede e Luce n. 145 **

*Libri* **La tua vita e la mia** di Majgull Axelsson **Questa è bella! La storia di Rospella** di Anna Sarfatti **Per tutti persone** di Azione Cattolica Ragazzi **Amore caro** di Clara Sereni

*Diari* **Sempre** di Benedetta Mattei **Ogni tanto dobbiamo svagarci** di Giovanni Grossi