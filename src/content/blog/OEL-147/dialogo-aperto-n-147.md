---
title: Dialogo Aperto n. 147
date: 2019-11-30
author: Redazione
slug: dialogo-aperto-n-147
lang: it
wp_id: 29848
original_url: "https://www.ombreeluci.it/?p=29848"
cluster_id: 11
has_comments: false
umap_x: 5.291906356811523
umap_y: 7.846385478973389
umap_z: 11.208744049072266
issue_number: OEL-147
id_numero: OEL-147
---
### Mettetevi in contatto con noi!

Michiamo Paola e faccio parte della comunità di Milano-Centro, a San Giuseppe della Pace, da anni. È un gruppo di amici meraviglioso, me ne sono resa particolarmente conto durante la Messa, in occasione della festa di inizio anno che si è svolta ad ottobre, alla parrocchia di S.Giuseppe della Pace a Milano, una comunità di gente “normale”, senza particolari problemi, che guardava con stupore la nostra allegria. Durante la predica siamo stati paragonati ad un faro che con il suo esempio trascina la comunità. Tanti quando sentono il nome del gruppo ci chiedono cosa facciamo, se del volontariato o delle raccolte di fondi. Noi rispondiamo semplicemente «stiamo insieme, ci sosteniamo l’un l’altro con amore nel nome di Dio e secondo l’esempio di Cristo»: quasi tutti fra noi hanno problemi di salute, ma ognuno fa qualcosa per l’altro, nei limiti delle proprie possibilità! Ci basta condividere un pranzo in compagnia per farci sentire più sereni, per farci sopportare le difficoltà... vieni e vedi!

*Paola Spinazzola*

### Fede e Luce

U
na mia ex compagna di scuola dell’Alberghiero a Potenza, Chiara Albano, mi ha mandato questa poesia dopo aver sentito i racconti della mia vita qui a Roma, soprattutto a Fede e Luce. La condivido con gioia visto che rispecchia il mio desiderio di coinvolgere sempre nuovi amici!

Fede e Luce è il sogno che a nuova vita ti conduce. Fede come speranza, luce come speranza. La speranza è quell’essenza che non t’abbandona mai. Fede e luce ha bisogno di una mano in più, seguila anche tu! *Antonietta Pantone* ### Belli tutti Sto fuori all’Agrario. Maurizio è con i compagni, in attesa di entrare. Lui è sempre sorridente, ma oggi a tratti ha un sorriso più teso. È molto coinvolto emotivamente, e questo mi fa molta tenerezza ma anche molto orgoglio, perché denota piena consapevolezza da parte sua dell’importanza del momento, e per noi non era così scontato. Sono veramente emozionato anche io, come se stessi vivendo un dejavu di tanti anni fa. Ora Maurizio sta entrando nell’istituto con i suoi compagni, tutti sorridenti, tutti che stanno in qualche modo “godendo” appieno di questo grande momento di passaggio. Tesi ma belli, emozionati ma vivi, preoccupati ma molto coesi tra di loro, si fanno coraggio, si sfottono, scherzano con Fabio, l’insegnante di sostegno di Maurizio. Sono BELLI TUTTI. Venditti ha giustamente scritto la bellissima canzone “Notte prima degli esami”. Io sto vivendo una meravigliosa “Mattinata degli esami” e ho il cuore travolto da tante emozioni: miei ricordi indelebili, le bellissime facce delle compagne e dei compagni di Maurizio, le sue emozioni, un ciclo che finisce e l’incognita per il dopo… e ora l’attesa. Orali. Maurizio ha ripassato tanto questi giorni, fino a stamattina. L'orale è previsto per le 12. È sempre teso, ma mi pare meno nervoso degli altri giorni, forse perché il momento è arrivato e mi chiede conferma di cosa faremo dopo gli esami (evento sportivo alle 18; poi cena di fine anno con Fede e Luce, cui tiene tantissimo). Arriviamo a scuola in contemporanea con Sabine, che è venuta a vederlo e ad attenderci ci sono Sara (anche lei per vederlo) e Fabio, l'insegnante di sostegno di questi lunghi e bellissimi anni. Lui sembra ancora abbastanza sicuro ma, salite le scale la sorpresa emozionante che lo fa quasi vacillare : ad attenderlo e a incoraggiarlo ci sono 2/3 professori e sei compagni di classe : Giorgia, Christian, Francesco, Alessandro, Valerio e Iacopo (mi pare). Io mi commuovo, non me l'aspettavo, anche se avrei dovuto, perché la sua classe è composta da bravissimi ragazzi. Maurizio è felice e imbarazzato, infatti assume le pose tipiche di questi momenti: sorride ma distoglie lo sguardo, guarda in basso.... lo abbracerei! Qualche battuta e ci fanno entrare. Maurizio, col suo solito sorriso, saluta e stringe la mano a tutta la commissione schierata : è subito empatia, l'ha già conquistata! Manca il componente interno e, nell'attesa, la commissione carinissima, per metterlo a suo agio, gli fa qualche domanda sulle prossime vacanze e su che squadra tifa. Alla risposta: Roma, la Presidente dice "Promosso". Poi iniziano a parlare di film e Maurizio, ovviamente, sfodera il suo "cavallo di battaglia" e si sblocca completamente. Arriva finalmente il membro interno e si può iniziare.... Maurizio VA ALLA GRANDE sempre sorridente, dirigendo e quasi sfottendo l'insegnante di sostegno che fa andare avanti il Powerpoint preparato e interagendo con sicurezza con la Commissione. Poi finisce e parte il MEGAPPLAUSO. Ci si abbraccia, si stringono le mani, qualche compagno dice "come faremo senza Mauri....". Scendiamo giù e faccio questa foto a Maurizio con i suoi compagni. Sono felice col magone, fiero e triste, soddisfatto e impaurito per il futuro, ma consapevole di avere un figlio grandissimo e una meravigliosa famiglia. Come dice Roberto Benigni "La vita è bella"! *Paolo Catapano* *Editoriale* ** ** [**Chi cura le anime?**](https://www.ombreeluci.it/2019/chi-cura-le-anime/) di Cristina Tersigni *Focus: Spiritualità e disabilità* [**La Chiesa ci accoglie davvero?**](http://www.ombreeluci.it/2019/chiesa-accoglie-davvero/) di Giulia Galeotti * * [**Uno dei tanti**](http://www.ombreeluci.it/2019/uno-dei-tanti/) di Roberto Brandinelli [**Ma stai pensando a me?**](http://www.ombreeluci.it/2019/stai-pensando-me/) di Sergio Sciascia [**Una dedica che andrebbe cambiata**](http://www.ombreeluci.it/2019/dedica-cambiata/) di Gianni Marmorini [**Per una teologia meno disabilitante**](http://www.ombreeluci.it/2019/teologia-disabilitante/) di Luca Badetti *Intervista* [**Lucrezia e il Marco di ieri e di oggi**](https://www.ombreeluci.it/2019/lucrezia-e-il-marco-di-ieri-e-di-oggi/) di Giulia Galeotti *Testimonianze* [**L'alfabeto che manca**](http://www.ombreeluci.it/2019/alfabeto-che-manca/) di Serena Sillitto *Dall'archivio* [**Cosa dirvi di più?**](http://www.ombreeluci.it/1984/cosa-dirvi-di-piu/) di Stéphane Desmandez *Associazioni* [**Catalogo di prelibatezze**](http://www.ombreeluci.it/2019/catalogo-prelibatezze/) di Enrica Riera *Fede e Luce* [**A metà tra un conclave e una seduta di autocoscienza**](http://www.ombreeluci.it/2019/elezione-responsabile/) di Serena Sillitto *Spettacoli* [**Il cantiere delle buone notizie**](https://www.ombreeluci.it/2019/cantiere-buone-notizie) di Alessandra Moraca *Rubriche* [**Dialogo Aperto n. 147**](https://www.ombreeluci.it/2020/dialogo-aperto-n-147/) **[Vita Fede e Luce n. 147](http://www.ombreeluci.it/2019/vita-fede-e-luce-n-147/) ** *Libri* [**La tua vita e la mia**](http://www.ombreeluci.it/2019/la-tua-vita-e-la-mia/) di Majgull Axelsson [**Questa è bella! La storia di Rospella**](http://www.ombreeluci.it/2019/questa-e-bella-la-storia-di-rospella/) di Anna Sarfatti [**Per tutti persone**](http://www.ombreeluci.it/2019/per-tutti-persone/) di Azione Cattolica Ragazzi [**Amore caro**](http://www.ombreeluci.it/2019/amore-caro/) di Clara Sereni *Diari* [**Sempre**](http://www.ombreeluci.it/2019/sempre/) di Benedetta Mattei [**Ogni tanto dobbiamo svagarci**](https://www.ombreeluci.it/2019/dobbiamo-svagarci/) di Giovanni Grossi