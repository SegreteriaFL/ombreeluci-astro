---
title: Dopo di noi - Atti del Convegno ANFFAS
date: 2017-09-06
author: Cristina Tersigni
slug: dopo-di-noi-atti-del-convegno-anffas
lang: it
wp_id: 39943
original_url: "https://www.ombreeluci.it/?p=39943"
cluster_id: 13
has_comments: false
umap_x: 9.3601655960083
umap_y: 7.840749740600586
umap_z: 7.066662788391113
issue_number: OEL-139
id_numero: "OEL-139"
numero_rivista: "Ombre e Luci"
---
Il
convegno si è svolto un anno fa, quando la legge sul Dopo di noi era ancora fresca e foriera di tante perplessità, in occasione degli anniversari per i 20 e 30 anni delle due case famiglia ANFFAS in Lombardia. Le perplessità non sono del tutto svanite, anzi. Ma questo breve testo ha il merito di affrontare la questione dopo di noi a partire da ciò che è stato realizzato anche prima della legge e continua ad operare nel rispetto e nella ricerca costante della dignità delle persone accolte. La sua lettura potrebbe essere un utile spunto per quei genitori o amici di persone con disabilità - soprattutto mentale - che si apprestano a immaginare un’alternativa all’istituzionalizzazione, che non si accontentano di lasciare il loro congiunto nella propria casa con una collaboratrice domestica e che sono alla ricerca di possibili indicatori di controllo della qualità non solo assistenziale-sanitaria ma anche pedagogica e sociale. La comunità alloggio, ci spiegano gli autori nei loro interventi, può rappresentare per alcune tipologie di disabilità, una migliore possibilità di vita. Autonomia e libertà, intese come possibilità di fare ciò che si vuole o che piace… non sempre sono realizzabili; spesso, per la persona con disabilità mentale, rischiano di essere impraticabili e fuorvianti.
*Cristina Tersigni*
, 2107