---
title: Come pinguini nel deserto - Recensione
date: 2013-06-10
author: Cristina Tersigni
slug: come-pinguini-nel-deserto-recensione
lang: it
wp_id: 37596
original_url: "https://www.ombreeluci.it/?p=37596"
cluster_id: 6
has_comments: false
umap_x: 6.306436061859131
umap_y: 10.76574993133545
umap_z: 5.854561805725098
issue_number: OEL-122
id_numero: "OEL-122"
numero_rivista: "Ombre e Luci"
---
Illibro raccoglie una serie di testimonianze di genitori di figli con sindrome di Down scritte tra il 2003 e il 2005 su un forum della rete, dove decine di madri e padri hanno condiviso le loro paure, le difficoltà e le speranze su diversi momenti che accompagnano la crescita del figlio.

**In seguito alla chiusura del forum** , alcune persone che lo animavano hanno deciso di farlo rivivere su un nuovo dominio ( [pianetadown.org](https://www.pianetadown.org/) ) e di riportare le testimonianze più significative in questa raccolta voluminosa, suddivisa per argomenti specifici: si va dalla diagnosi alle terapie, passando per il comportamento e l’integrazione sociale.

**Scritto in modo estremamente semplice e discorsivo** , e riprendendo fedelmente la struttura originaria del forum, questo libro regala un piacevole momento di confronto e conforto a tutti quei genitori speciali che, esattamente come chi l’ha scritto, affrontano un mondo in cui i loro figli “camminano goffamente ma non da soli e vengono visti dagli altri un po’ come estranei… come pinguini nel deserto”.

*Matteo Cinti* , 2013