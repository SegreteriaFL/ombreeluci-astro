---
title: Chiamami Alex - Recensione
date: 2013-06-10
author: Rita Massi
slug: chiamami-alex-recensione
lang: it
wp_id: 37631
original_url: "https://www.ombreeluci.it/?p=37631"
cluster_id: 6
has_comments: false
umap_x: 6.81760835647583
umap_y: 11.014138221740723
umap_z: 5.024317264556885
issue_number: OEL-122
id_numero: "OEL-122"
numero_rivista: "Ombre e Luci"
---
L'autrice ripercorre trent’anni di vita del figlio Alex, affetto dalla sindrome di Down, secondo di tre figli. Sulla beata felicità di una normale famiglia cade un fulmine a ciel sereno. Ma questo fulmine presto, nella madre, si trasforma in energia, data dall’amore e da un profondo, radicato e pragmatico senso di giustizia e di volontà.

**Alex oggi è un ragazzo autonomo con un lavoro ed una fidanzata** , in grado anche di sapersi rammaricare della sua disabilità. Le sue risorse e le sue capacità sono state incentivate ed ha potuto realizzare i suoi sogni. Ha praticato con successo vari sport, ha frequentato la scuola, ha condiviso esperienze con i fratelli.

**Il libro è uno strumento guida** , una testimonianza di sentimenti, sofferenze, incertezze, difficoltà. Da affrontare e superare con le indicazioni e i consigli delle persone giuste, con la dovuta determinazione di un contesto familiare in cui i suoi vari componenti appaiono legati da rapporti affettivi intensi e solidali.

> “Ogni battaglia, ogni esperienza, buona o cattiva , ha reso Alex quello che è oggi: un giovane uomo felice, determinato e pieno di risorse, e, soprattutto in grado di affrontare la vita”.

*R.M.* , 2013