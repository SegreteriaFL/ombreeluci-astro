---
title: "Un aiuto per il pellegrinaggio di Lourdes 1981 - Chi può darci una mano?"
date: "1980-12-16"
author: "Redazione"
theme: "cluster-0"
cluster_id: 0
slug: "un-aiuto-per-il-pellegrinaggio-di-lourdes-1981-chi-puo-darci-una-mano"
lang: it
wp_id: 46470
has_comments: false
tema_code: "T06"
tema_label: "Pellegrinaggi, cammini e vita comunitaria in movimento"
categoria_menu: "Fede"
issue_number: INS-27
id_numero: "INS-27"
numero_rivista: "Insieme"
---
O forse, si dovrebbe dire, per tutti coloro che sono interessati al pellegrinaggio di Lourdes Aprile '81, sia coloro che intendono andarci, sia coloro che non possono, ma che saranno presenti nello spirito.

Dato che andare a Lourdes sarà molto costoso per la maggior parte di noi, dobbiamo tutti insieme fare salti mortali, cercando più denari possibile onde diminuire la quota di tutti.
Abbiamo fatto e stiamo facendo vari progetti per trovare soldi, e tra l'altro, si sta organizzando una vendita che avrà luogo il 29 novembre dalle ore 11 alle ore 21 ed il 30 novembre dalle ore 9 alle ore 21 nella sala parrocchiale di S.Gioacchino (P.zza dei Quiriti n° 21).

La vendita avrà due categorie di articoli: quelli nuovi e quelli usati. Chi ha vestitini per bambini diventati piccoli, libri, piatti, scarpine, giocattoli, oggetti per la casa... che non servono più, potrebbe offrirli per il mercatino dell'usato. Chiedete ai vostri amici, parenti, vicini di casa di fare altrettanto.

Riguardo invece la vendita di oggetti nuovi chi sa cucire, lavorare a maglia o fare altri lavori si metta subito sotto per fare golf, corredini per bambini, gonne, camicette, ceramiche, braccialetti collanine, articoli natalizi, calendari, dolci, marmellate, vini, ecc... e solleciti i propri amici a fare altrettanto.

Non aspettate l'ultimo giorno a consegnarci i vari oggetti perché tutto deve essere diviso, apprezzato e preparato per la vendita. Servirà anche qualcuno per aiutare durante il giorno della vendita. Insomma c'è un sacco da fare.
Se qualcuno ha già esperienza in questo campo, può darci i suoi consigli.

Chi vuole aiutare durante la vendita o chi vuole informazioni al riguardo ci contatti.