---
title: Ci hanno scritto, Insieme n.23
date: 1980-06-16
author: Redazione
slug: ci-hanno-scritto-insieme-n23
lang: it
wp_id: 46129
original_url: "https://www.ombreeluci.it/?p=46129"
cluster_id: 1
has_comments: false
umap_x: 6.97010612487793
umap_y: 8.966089248657227
umap_z: 8.290570259094238
issue_number: INS-27
id_numero: "INS-27"
numero_rivista: "Insieme"
---
### La mia vita

Avendo solo la possibilità di poter usare solamente la mano destra, con un po' di fatica, posso fare, con il tavoletto circolare applicato al tavolo, un lavoro di ricamo a mezzo punto, quando questi miei lavoretti sono terminati li faccio incorniciare, e quando avrò un determinato numero di quadri, la mia gran gioia sarebbe di fare una piccola mostra personale..... Attualmente mi trovo sulla carrozzella, però il mio stato d'animo è sempre contento, perché i miei genitori mi hanno dato una gran forza di volontà per superare tutti gli ostacoli che nella nostra vita incontriamo, perché dalla società d'oggi non siamo capiti. Ora che conosco Fede e Luce sono molto contenta, perché ho potuto conoscere tanti bravi ragazzi e ragazze che quando ci troviamo tutti insieme come una famiglia, ci aiutiamo moralmente e fisicamente. Prego il buon Dio che questa famiglia si debba sempre più ingrandire. **Nadia Monti** (Milano)

### Dedicato a Fede e Luce

Cari amici, queste righe sono dedicate a tutti voi di "Fede e Luce" che con il vostro amore, il vostro aiuto, siete riusciti a rendere un poco di felicità a tante creature e ridare la gioia di vivere a tante famiglie. Un grazie voglio dirlo a te, Guenda, che sai dare tanta dolcezza anche solo con uno sguardo, a te Donatella e a tutti anche se non ricordo i vostri nomi. Un grazie forte anche da parte mia, perché insieme a voi ho capito che per ricevere bisogna donare tanto, e ogni volta che guardo i vostri occhi sereni capisco che nel mondo si possono fare tante cose e basta poco per essere felici, donando ogni giorno un poco di noi stessi a chi ne ha bisogno. **Gianna S.** (Roma)

### Dal Belgio

Le comunità camminano con fede e fiducia verso il nostro Incontro di Pasqua 80 e Pasqua 81. Un gran fervore anima il nostro settore: vogliamo veramente l'incontrarci e credo che questa è l'intenzione di tutti i gruppi delle nostre regioni. Indovinate che vi invitiamo con tutto il cuore - ma essere qui, essere lontani, non cambia nulla a questa comune unione a Fede e Luce, ai nostri scambi, alle nostre speranze. Preghiamo per tutte le vostre intenzioni e per tutte le comunità e perché insieme possiamo incontrare meglio "l'altro" e soprattutto per meglio incontrare il Signore e la sua Buona Novella. La nostra tappa di Pasqua si orienta soprattutto verso l'incontro dei genitori e dei giovani. Credo che realizzeremo questa tappa. I giovani ci incoraggiano. Il nostro ricordo a tutti gli amici: di tutto cuore diciamo alleluia nella gioia e la pace di Gesù e Maria. Frère Muthieu - Lisogne

### Da Milano

Un giorno ci siamo trovati tutti insieme per tre giorni, e quei tre giorni è come se ci fosse stato Dio insieme a noi perché ci siamo trovati con la semplicità e la lealtà uniti nei cuori più semplici che ci possono essere. Cari fratelli e sorelle, siete venuti da lontano per conoscerci; ci avete dato un cuore più grande di prima. **Luigi Raffaghello** (Milano)

### Dalla Parrocchia S. Giuseppe della Pace

Siamo grati al Gruppo di Fede e Luce per averci aiutato a mettere in crisi la nostra indifferenza, il nostro egoismo, il nostro disimpegno, offrendoci un autentico esempio di semplicità, di attenzione al fratello, di fiducia, di speranza, di gioia, di Amore. **Una coppia** della Parrocchia S.Giuseppe della Pace (Milano)