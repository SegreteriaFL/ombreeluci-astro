---
title: Jean Vanier dal Libano in guerra
date: 1980-06-16
author: Jean Vanier
slug: jean-vanier-dal-libano-in-guerra
lang: it
wp_id: 46127
original_url: "https://www.ombreeluci.it/?p=46127"
cluster_id: 8
has_comments: false
umap_x: 8.324686050415039
umap_y: 12.111990928649902
umap_z: 10.877032279968262
issue_number: INS-27
---

Sono in Libano con M.Odile Mathieu da una settimana. È difficile dire tutto quello che ho vissuto... Il Libano è sempre in guerra: dappertutto ci sono soldati; potete immaginare lo stato di insicurezza della gente qui: cinque anni di guerra e di bombardamenti.

Domattina partiremo per Parigi. È vero che c'è in me una parte che aspetta di lasciare questo stato di tensione che c'è qui e che ha paura; e un'altra parte che vorrebbe restare e rimanere con chi piange e soffre. È un po' duro predicare la fiducia a chi vive in uno stato di guerra e poi partire e lasciarli. È difficile predicare la non-violenza di Gesù quando si è in pericolo di morte. In questi giorni ci sembra di aver trovato tanti amici; molti vorrebbero venire all'Arche o lavorare per Fede e Luce.

Anche se la situazione sembra disperata, ci sono tante persone che si impegnano, che hanno fiducia in Dio, che lottano per i più poveri. Certo, il Libano è un paese che ha bisogno di veder sorgere delle piccole comunità in cui cristiani e musulmani possano vivere e operare insieme: che non cerchino né ricchezze né potere; che siano testimoni che è possibile vivere le Beatitudini, che le culture non dividono ciò che è essenziale nel cuore dell'uomo.

Pregate, pregate per il Libano...e per il mondo.

Vi abbraccio

*Jean Vanier* , 22 Febbraio 1980