---
title: Una lettera
date: 1980-06-16
author: Redazione
slug: una-lettera
lang: it
wp_id: 46179
original_url: "https://www.ombreeluci.it/?p=46179"
cluster_id: 14
has_comments: false
tags:
  - fratelli-e-sorelle
umap_x: 5.156484603881836
umap_y: 10.106891632080078
umap_z: 9.329694747924805
issue_number: INS-27
id_numero: "INS-27"
numero_rivista: "Insieme"
---
Mia cara, dopo averti parlato al telefono accettando di scrivere qualche considerazione personale sul tema "Mio fratello ha deciso per me" ogni giorno ho meditato molto, ma non sono stata capace di esprimere alcuna riflessione.

Dopo tanti impegni vissuti e sofferti con la vita attuale, non sono più in grado di concretizzare una riflessione utile per gli altri. Certamente è ancora il tempo del silenzio e della preghiera.

Non ti meravigliare, perché mio fratello è sempre il bene più grande , il dono prezioso che il Signore mi ha fatto, il dono che ha deciso veramente della mia vita ed ora, in questo momento, è maggiormente la luce che rischiara il mio cammino.

Pensavo di riuscire a dire qualcosa di più, ma mi è impossibile. Abbiate pazienza, perdonatemi se non ho risposto al mio impegno, se potrò, più avanti lo farò e ne sarei davvero contenta anche io.

Colgo l'occasione per farti i più cari auguri e ti prego di farli per me a tutti gli amici che tanto sono impegnati per il giornale Fede e Luce. Vi sono vicina come posso e la preghiera più viva che faccio al Signore è che vi dia sempre tanto entusiasmo e tanta gioia di donarsi ai più piccoli, ogni giorno sempre di più.

Giorgio e le altre bambine vi ricordano come cari amici e vi vogliono bene veramente.

Vi ricordo con affetto. Buona Pasqua a tutti,

*Franca* , 1980

#### Dossier: fratelli e sorelle di persone con disabilità

[Gli altri vostri figli, l'hanno accettato?](https://www.ombreeluci.it/1980/gli-altri-vostri-figli-lhanno-accettato/) [Perché non mi capisci?](https://www.ombreeluci.it/1980/perche-non-mi-capisci-2/) [Una realtà esigente](https://www.ombreeluci.it/1980/una-realta-esigente/) [Mia sorella](https://www.ombreeluci.it/1980/mia-sorella/) [Non è facile esprimere](https://www.ombreeluci.it/1980/non-e-facile-esprimere/) [Una lettera](https://www.ombreeluci.it/1980/una-lettera/)

- Sullo stesso argomento leggi anche il numero **[Ombre e Luci n.56 – Fratelli e sorelle: vicini ma non prigionieri](https://www.ombreeluci.it/project/ombre-e-luci-56-fratelli-e-sorelle-vicini-ma-non-prigionieri/)**