---
title: "Incontro Internazionale e Nazionale: un ponte di solidarietà tra paesi e comunità"
date: "1980-12-16"
author: "Redazione"
theme: "cluster-0"
cluster_id: 0
slug: "incontro-internazionale-e-nazionale-un-ponte-di-solidarieta-tra-paesi-e-comunita"
lang: it
wp_id: 46477
has_comments: false
tema_code: "T06"
tema_label: "Pellegrinaggi, cammini e vita comunitaria in movimento"
categoria_menu: "Fede"
issue_number: INS-27
---

### Incontro paesi latini 30 giugno - 4 luglio 1980

Eravamo 70, venuti dai paesi della zona latina di cui Mariangela Bertolini è coordinatrice (Belgio, Lussemburgo, Spagna, Italia, Svizzera, Polonia, Francia - il Portogallo non potè essere rappresentato) e dai paesi invitati: Inghilterra, Canada, Brasile, Egitto, Libano, Danimarca, grazie alla presenza di P. Hvild, assistente internazionale di Fede e Luce.

Alla domanda: "Perché siamo qui?", un piccolo gruppo ha risposto: "Abbiamo bisogno di sostegno, di scoprire altri paesi. Ci si arricchisce a vicenda, ci si sente meno soli. E' bello vivere diversamente, condividere i punti comuni, le gioie. La speranza della comunità internazionale permette di aprirci, ma senza cadere nell'estremo opposto che sarebbe di non accogliere le persone che vivono nel nostro quartiere e nella nostra città."

Notiamo soprattutto che, per la prima volta, i nostri fratelli handicappati prendevano parte ad un incontro internazionale di responsabili. Questo fatto, meno del resto, non può tradursi con parole in un resoconto, ma è rimasto profondamente impresso nel ricordo dei partecipanti ed era bene sottolinearlo per quelli che non erano presenti a Grenoble.

*(Testo tradotto dal resoconto a cura della segreteria Internazionale).*

Nota - Chi desidera ricevere il resoconto completo dell'incontro può richiederlo alla Segreteria nazionale F. e L., via Cola di Rienzo 140, Roma. Così per chi volesse i testi della conferenza sempre durante lo stesso incontro.

### Incontro nazionale 1-2 novembre 1980

Si terrà presso l'Istituto Nazareth, via Cola di Rienzo 140, Roma. Sono invitate due o tre persone responsabili delle Comunità F.L. d'Italia: Cuneo 2 Comunità; Milano 4; Parma 3; Fidenza 1; Forlì 1; Abano 1; Roma 7.
Nella giornata di sabato tracceremo insieme il programma di vita di F. e L. per l'anno 1981, ascolteremo le varie proposte e progetti dei vari gruppi.
Domenica 2 novembre, sarà dedicata alla preparazione spirituale e all'organizzazione materiale del Pellegrinaggio a Lourdes.
Chiediamo a tutti gli amici di sostenere questo incontro con la preghiera.