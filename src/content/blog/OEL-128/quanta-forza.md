---
title: Quanta forza!
date: 2014-12-15
author: Maria Teresa Mosconi Straulino
slug: quanta-forza
lang: it
wp_id: 38594
original_url: "https://www.ombreeluci.it/?p=38594"
cluster_id: 2
has_comments: false
tags:
  - ciao-mariangela
umap_x: 4.547669410705566
umap_y: 10.116908073425293
umap_z: 12.035033226013184
issue_number: OEL-128
id_numero: "OEL-128"
numero_rivista: "Ombre e Luci"
---
M
ariangela, il nome stesso è stata la tua vita …! Uno sguardo pulito e sapiente, una comunicativa speciale. Ti ho conosciuto in più circostanze, sempre attraverso Fede e Luce. Sei stata una maestra di vita per me, perché ti ho sentita vicina nel mio dolore: un figlio con problemi… Quanta forza, quanto ascolto, quale radice ascetica in te, cara Mariangela! E tu lo mettevi a disposizione di tutti i sofferenti. Ricordo che avevo appena avuto una brutta e lunga sciatica e, in una tre giorni di FeL al Seminario di Venegono, mi facevo scale su scale per raggiungere la mia camera e non provavo nessun disagio fisico. Un pomeriggio, sempre a Venegono, ci fu un momento forte di preghiera per il gruppo, accompagnato da attività di animazione e tu eri nel cuore di questo discorso. Mi concedesti allora di leggere ai presenti una mia poesia… Al termine, non so perché, ma feci un balzo in altezza davvero elevato! Tu, cara Mariangela, mi avrai suggerito questa inattesa spinta ascensionale psico-fisica. Forse ora tu ci chiami dalle altezze e ben alta sei salita, vicinissima a quel Dio che hai sempre amato. Grazie, Mariangela, del bene che hai voluto all’intera mia famiglia!
*Maria Teresa Mosconi Straulino*
, 2014