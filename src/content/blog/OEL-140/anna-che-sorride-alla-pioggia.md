---
title: Anna che sorride alla pioggia
date: 2017-12-20
author: Matteo Cinti
slug: anna-che-sorride-alla-pioggia
lang: it
wp_id: 6441
original_url: "https://www.ombreeluci.it/?p=6441"
cluster_id: 6
has_comments: false
umap_x: 6.9902873039245605
umap_y: 11.221282005310059
umap_z: 5.318787574768066
issue_number: OEL-140
id_numero: "OEL-140"
numero_rivista: "Ombre e Luci"
---
Non è sempre facile vedere il bicchiere mezzo pieno nelle difficoltà della vita, eppure Guido Marangoni ha un talento naturale nel riscoprire il positivo degli imprevisti e altrettanta capacità nel raccontare quest’ottimismo nel libro Anna che sorride alla pioggia.

Anna è la terza di tre figlie di Guido e Daniela: il suo arrivo preannuncia una scossa inevitabile nella vita di famiglia, dato che Anna ha la sindrome di Down. Una scossa che non si traduce in disperazione o depressione, anzi, Guido cerca (e trova) la gioia di vivere nei momenti quotidiani assolutamente normali con la figlia. Senza perdersi in retoriche smielate, il libro imbocca sempre la via della riflessione sulla vita, sulle sue sfide, grandi o piccole che siano, con uno stile semplice e confidenziale.

Ne viene fuori un racconto piacevole, una storia che talvolta sembra fin troppo romanzata per essere vera. Eppure basta dare uno sguardo alla pagina facebook [BuoneNotizieSecondoAnna](https://www.facebook.com/BuoneNotizieSecondoAnna/) , dove Guido posta continuamente foto e video della figlia, per capire che è tutto verissimo e pieno di quell’ottimismo di chi riesce a sorridere anche sotto la pioggia.

*Matteo Cinti* , 2017

##### Acquista questo libro in uno dei siti del circuito **[Helpfreely](https://www.helpfreely.org/it/) .**

##### Se sei iscritto, una percentuale del tuo acquisto verrà donata a Fede e Luce. ( [Scopri di più](http://www.fedeeluce.it/helpfreely---la-guida.html) )

Ecco dove puoi trovarlo:

##### [IBS](https://www.ibs.it/anna-che-sorride-alla-pioggia-libro-guido-marangoni/e/9788820063283)

##### [Il Libraccio](https://www.libraccio.it/libro/9788820063283/guido-marangoni/anna-che-sorride-alla-pioggia-storia-di-calzini-spaiati-e-cromosomi-rubati.html)

##### [La Feltrinelli](http://www.lafeltrinelli.it/libri/guido-marangoni/anna-che-sorride-alla-pioggia/9788820063283)

##### [Mondadori Store](http://www.mondadoristore.it/Anna-che-sorride-pioggia-Guido-Marangoni/eai978882006328/)