---
title: "L'importante è che sia sano"
date: "2017-12-21"
author: "Cristina Tersigni"
theme: "cluster-0"
cluster_id: 0
slug: "limportante-e-che-sia-sano"
lang: it
wp_id: 8308
has_comments: false
tema_code: "T02"
tema_label: "Famiglie, genitori, fratelli"
categoria_menu: "Famiglie"
issue_number: OEL-140
id_numero: "OEL-140"
numero_rivista: "Ombre e Luci"
---
Un libricino piccolo piccolo, leggero e delicatamente colorato di azzurro… con un titolo che, senza bisogno di punti interrogativi, porta in sé tantissime domande. E se non fosse così? O se quella che noi consideriamo salute richiedesse dei criteri diversi per essere valutata?

Alessandra Nobile scrive al suo bambino, Gabriele, e ci rende parte dell’attesa, delle aspettative, della sua nascita con la scoperta della Sindrome di Down. Del lutto per il bambino immaginato… e dello stupore per la creatura tra le proprie braccia. Poche pagine per chiedere anche perdono a quel bimbo per non aver gioito pienamente e solamente del suo arrivo. Ma come altrimenti? Siamo tutti portati, inevitabilmente, a vedere quel che manca, quel che è diverso…la sindrome di Down non è certo un premio, come dice un altro papà.

Riuscire a vedere il bimbo che è lì, dietro la sindrome, quello il vero premio e la scommessa quotidiana per un genitore o per il passante di turno. Questa mamma sembra aver cominciato, nonostante tutto, bene.

#####

##### Acquista questo libro in uno dei siti del circuito Helpfreely.

Se sei iscritto, una percentuale del tuo acquisto verrà donata a Fede e Luce. ([Scopri di più](http://www.fedeeluce.it/helpfreely---la-guida.html))

Ecco dove puoi trovarlo:

- [IBS](https://www.ibs.it/importante-che-sia-sano-memorie-libro-alessandra-nobile/e/9788899461164)

- [La Feltrinelli](https://www.lafeltrinelli.it/libri/alessandra-nobile/l-importante-e-che-sia/9788899461164)