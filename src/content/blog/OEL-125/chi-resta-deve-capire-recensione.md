---
title: Chi resta deve capire - Recensione
date: 2014-03-29
author: Mariangela Bertolini
slug: chi-resta-deve-capire-recensione
lang: it
wp_id: 38113
original_url: "https://www.ombreeluci.it/?p=38113"
cluster_id: 6
has_comments: false
tags:
  - autismo
  - recensioni
umap_x: 7.482394695281982
umap_y: 11.065001487731934
umap_z: 4.642749309539795
issue_number: OEL-125
id_numero: OEL-125
---
S
iamo in Calabria negli anni ‘80. La protagonista, che ci racconta questa storia, ha 11 anni, un fratello di 5, una mamma in sedia a rotelle, un papà factotum. Vivono in una comunità di accoglienza composta da persone molto varie: per età, per condizione sociale, per guasti… Vivono insieme una vita non facile, handicap fisico o psichico non sempre va d’accordo con le persone che si sono drogate o che continuano a farlo. Gli avvenimenti si intrecciano, ruotano attorno a personaggi più di spicco, si fanno sempre sentire nella loro violenza e nella loro dolcezza, a seconda dei casi. Ma cos’è una comunità come questa dove vive una bambina di 11 anni? “ Una compagna di classe che ha voluto assolutamente venire a casa a studiare con me, ha voluto che le raccontassi per bene che cos’era e io mi ci sono preparata. Mi aspettavo che lei restasse scioccata nel vedere tutte quelle persone in carrozzella: mia madre in carrozzella, Alfredo in carrozzella , Serena che è mongoloide e poi i tossici e tutti gli altri personaggi di passaggio. Invece niente. Si è limitata a dire “wow” come nei fumetti.” Nella comunità c’è una ragazza “tossica” con una spiccata personalità, sa ad esempio, disegnare molto bene. E’ attorno a lei che la protagonista del libro converge le sue attenzioni: vorrebbe essere come lei, vorrebbe attirare la sua attenzione, soprattutto vorrebbe vederla guarita, liberata dalla dipendenza. L’autrice, nata all’interno della Comunità di Capo D’Arco, si è poi trasferita nella Comunità Progetto Sud con la famiglia. In questo libro prende spunto dalla sua esperienza per raccontare di una crescita diversa.
*Mariangela Bertolini*
, 2013