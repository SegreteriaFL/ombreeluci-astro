---
title: "Quarant'anni di Ombre e Luci"
date: 2024-05-09
author: Antonietta Pantone
slug: quarantanni-di-ombre-e-luci
lang: it
wp_id: 44116
original_url: "https://www.ombreeluci.it/?p=44116"
cluster_id: 4
has_comments: false
umap_x: 4.880547046661377
umap_y: 6.680464267730713
umap_z: 9.833343505859375
issue_number: OEL-168
id_numero: "OEL-168"
numero_rivista: "Ombre e Luci"
---
Come dimenticare quel 6 Aprile? **Quel sabato è stato speciale perché mi sono recata in redazione in viale di Valle Aurelia per festeggiare i 40 anni di un giornale speciale.** Dico così perché Ombre e Luci è un giornale che da voce a delle persone speciali e da voce anche ai loro familiari. Un giornale nato con la voglia di condividere le emozioni di quando una famiglia si incontra con un'altra. Di condividere i problemi di una famiglia che poi diventano di tutti, in modo da risolverli insieme.

Ma torniamo per un attimo a quel giorno. Per me è stato speciale perché avendo da poco aperto un blog, grazie alla redazione, non solo il mio sogno è diventato reale, ma ho potuto notare che anche se scrivo piccoli pezzi tratti dalla mia realtà e dalla mia quotidianità, ho la certezza che qualcuno li legge e mi comprende.

Come la cara Nora di Milano; **con lei ha avuto la possibilità di scambiare delle idee che spero di mettere in atto più presto possibile.** Certo, ogni idea ha il suo tempo. Perché ogni idea va messa su un tavolo per elaborarla bene e poi farla diventare realtà. Proprio come quel sogno del blog che grazie all’aiuto di Matteo ed Emanuele è diventato realtà. Sì, perché la mia esperienza in redazione è iniziata come reporter di comunità raccogliendo le esperienze e le emozioni dei nostri incontri, ma sentivo che c’era qualcosa che mi mancava e quindi ho iniziato a pensare ad un blog tutto mio. Dopo il COVID avevo perso le speranze e invece il blog è stato reso possibile da Ombre e Luci: è uno dei tanti sogni che ho nel cassetto e che sono riuscita a realizzare.

Ombre e Luci è un giornale molto speciale: un giornale che dà voce a delle persone speciali e alle loro famiglie. **Non riesco ancora a parlare dalla tanta emozione che ancora oggi ho parlando della rivista, forse perché mi sento fortunata a far parte di questa redazione che nella storia ha percorso tante tappe arrivando fino ai quarant’anni.** Sì perché prima di me ci sono state tante persone importanti che hanno dato vita a questo giornale. Quindi che dirvi? Vi ringrazio ancora miei cari lettori perché ogni volta mi date la forza per andare avanti e raccontare sempre di più la realtà che ci circonda con le nostre difficoltà e le nostre disabilità. Adesso però, preferisco far parlare il video della storia di Ombre e Luci.