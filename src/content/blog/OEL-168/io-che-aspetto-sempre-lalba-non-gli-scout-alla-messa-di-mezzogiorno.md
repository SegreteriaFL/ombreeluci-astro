---
title: "Io che aspetto sempre l'alba (non gli scout alla messa di mezzogiorno)"
date: 2024-10-16
author: Benedetta Mattei
slug: io-che-aspetto-sempre-lalba-non-gli-scout-alla-messa-di-mezzogiorno
lang: it
wp_id: 45494
original_url: "https://www.ombreeluci.it/?p=45494"
cluster_id: 7
has_comments: false
umap_x: 7.654804706573486
umap_y: 1.5323668718338013
umap_z: 9.530848503112793
issue_number: OEL-168
id_numero: "OEL-168"
numero_rivista: "Ombre e Luci"
---
Almio coro in parrocchia c’è un problema. Prima cosa. L’altra domenica alla messa di mezzogiorno non abbiamo potuto cantare perché c’era il raduno degli scout. Mi hanno detto questo. Boh. Erano un po’ tanti. Troppissimi direi. Si sono messi loro, pure con la bandiera, al posto del mio coro a cantare. **A me questa cosa mi ha fatto veramente arrabbiare tantissimo. Tantissimo. Ma chi sono questi?** Sono venuti vestiti tutti uguali. E si sono messi a cantare loro, con la chitarra. Non ci volevo nemmeno credere. Ma devo dire proprio che cantano veramente molto male. Malissimo direi. Spero proprio di non vederli più. Perché sono venuti? Non hanno già una chiesa dove andare?

Devono venire nella mia e proprio a mezzogiorno quando canto io con il mio coro? Ma basta direi. Io amo tantissimo andare al coro della messa di mezzogiorno. Mi piace cantare insieme con gli altri. Mi piace tantissimo la canzone *Su ali d’aquila* . La canto pure a casa, metto il video sul cellulare. Le parole le so a memoria. Mi piace soprattutto perché c’è la parola alba e io aspetto sempre l’alba perché il buio non mi piace. Voglio sempre tenere la serranda un po’ alzata così quando arriva l’alba io la vedo subito e sono super contentissima. La notte io non la voglio e poi voglio sempre la luce accesa nel corridoio e così io vedo che non c’è il buio però la luce non mi dà noia per dormire in santa pace. La canzone dice «e ti rialzerà ti solleverà su ali d'aquila ti reggerà sulla brezza dell'alba ti farà brillar come il sole così nelle sue mani vivrai».

Poi mi piace cantare *Alleluia* e anche *Gloria* e *Santo* e *Popoli tutti acclamate* e tante altre pure quelle del rosario. Ma *Alleluia* soprattutto quello che si muovono e si battono pure le mani. E poi canto bene «offri la vita tua come Maria ai piedi della croce e sarai servo di ogni uomo servo per amore sacerdote dell'umanità». **Però mi piace cantare tutto e mi diverto a cantare.** Faccio tante prove a casa con i video sul cellulare e qualche volta canto pure insieme a papà e registriamo l’audio.