---
title: La loro vita nei film
date: 1997-09-19
author: Mariangela Bertolini
slug: la-loro-vita-nei-film
lang: en
numero_rivista: "Ombre e Luci"
id_numero: "OEL-59"
issue_number: OEL-59
wp_id: 11640
original_url: "https://www.ombreeluci.it/?p=11640"
cluster_id: 9
has_comments: false
tags:
  - cinema-e-disabilita
umap_x: 8.773959159851074
umap_y: 8.203547477722168
umap_z: 3.2591867446899414
---
O
ra che il cinema , attraverso la televisione è entrato nelle nostre case, si ripropone, più di prima, come nuovo modo di divertire, ma anche di conoscere e di sapere. Come nella letteratura, gli argomenti più disparati si prestano a diventare film: avventura, fantasia, storia, viaggi, cronaca; guerra e idilli, amori e conflitti; invenzione e realtà. Da anni, ormai, alcuni registi si sono cimentati nell'affrontare il mondo dell’handicap, della diversità, del disagio, dell'emarginazione. Vincendo la paura di vedere le sale vuote, la gente allontanarsi da immagini poco gradite, hanno osato presentare al pubblico storie vere, vissute, scomode. C’è chi è riuscito a farne dei capolavori, ottenendo successi imprevisti. C’è chi è riuscito solo in parte e ha fatto fiasco. Ci sono state critiche positive, reazioni violente, soprattutto agli inizi. Ci è sembrato interessante parlarne su Ombre e Luci per vari motivi. Innanzi tutto perché il repertorio è ormai consistente ed è opportuno sapersi orientare nella scelta di temi che toccano da vicino molti nostri amici. Perché guardando una pellicola si ha l’occasione di confrontarsi, parlare insieme, criticare ed approvare. Si può imparare a conoscere aspetti atteggiamenti, pedagogie, e terapie sconosciute. Per domandarsi infine, come e quanto questi film incidano su chi li vede, soprattutto sulle persone direttamente coinvolte in situazioni analoghe e simili. È un tentativo, un primo approccio. Per quattro film più noti abbiamo chiesto le reazioni di altrettante persone che vivono la situazione rappresentata: due giovani disabili, una mamma ed una sorella. Le risposte sono dettate da quanto loro hanno provato. Le loro reazioni sono soggettive e interessanti; forse non possono essere condivise da tutti. Li ringraziamo di averci aiutato a cominciare un dialogo con i nostri lettori su un tema non facile ma certo ricco di sviluppi importanti nel futuro. -
*Mariangela Bertolini*
, 1997

[**Mariangela Bertolini**](http://www.ombreeluci.it/author/mariangela-bertolini/)

Nata a Treviso nel 1933, insegnante e mamma di tre figli tra cui Maria Francesca, Chicca, con una grave disabilità. È stata fra le promotrici di Fede e Luce in Italia. Ha fondato e diretto Ombre e Luci dal 1983 fino al 2014.

[Tutti gli articoli](http://www.ombreeluci.it/author/mariangela-bertolini) di Mariangela

#### Editoriale

[La loro vita nei film](http://www.ombreeluci.it/1997/la-loro-vita-nei-film/) di M. Bertolini

#### Articoli

[«Figli di un dio minore»](http://www.ombreeluci.it/1997/figli-di-un-dio-minore-recensione/) [«L’ottavo giorno»](http://www.ombreeluci.it/1997/lottavo-giorno-recensione-film/) [«Rain man»](http://www.ombreeluci.it/1997/rain-man-la-recensione/) [«Il mio piede sinistro»](http://www.ombreeluci.it/1997/il-mio-piede-sinistro-il-film/) [Catalogo ragionato di film dedicati al tema della disabilità](http://www.ombreeluci.it/1997/catalogo-ragionato-di-film-dedicati-al-tema-della-disabilita/) [Il compleanno di Chiara](http://www.ombreeluci.it/1997/il-compleanno-di-chiara/) [Premio «Paolo VI» a Jean Vanier](http://www.ombreeluci.it/1997/jean-vanier-premio-paolo-iv/) [La nostra casa](http://www.ombreeluci.it/1997/la-nostra-casa/) di M. Bartesaghi

#### Libri

[Venite e vedete – Un ritiro con Jean Vanier](http://www.ombreeluci.it/1997/venite-e-vedete-un-ritiro-con-jean-vanier/ì) [E dopo parliamo d’amore](http://www.ombreeluci.it/1997/e-dopo-parliamo-damore/)