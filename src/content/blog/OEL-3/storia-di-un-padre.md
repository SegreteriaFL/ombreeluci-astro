---
title: Storia di un padre
date: 1983-09-01
author: Redazione
slug: storia-di-un-padre
lang: it
wp_id: 2055
original_url: "https://www.ombreeluci.it/?p=2055"
cluster_id: 6
has_comments: false
pdf_url: "https://archive.org/download/OmbreELuci_003/Ombre-e-Luci-n.3.pdf"
archive_id: OmbreELuci_003
copertina_url: "https://www.ombreeluci.it/wp-content/uploads/2017/10/3-707x1024.jpeg"
periodo_label: Luglio – Agosto
numero_rivista: 3
anno_rivista: 1983
issue_number: OEL-3
umap_x: 6.9871368408203125
umap_y: 11.568652153015137
umap_z: 5.242617130279541
---

Un papà racconta i primi anni di vita del suo primo bambino. Le diverse prove della nascita e della prima infanzia (nascita prematura, operazione, febbre alta...) lasciano ai genitori un figlio lento, maldestro, apparentemente in ritardo per la sua età e mal integrato fra gli altri bambini. Di fatto, fin dall’asilo i genitori vengono consigliati di mettere Tod in una scuola speciale, cosa che fanno con la morte nel cuore. Poi, per caso, la mamma scopre un metodo di rieducazione speciale. I genitori con il bambino e l’aiuto di molti volontari intraprendono un’opera sfibrante di reiducazione, fatta tutta in casa. Grazie alla tenacia e alla perseveranza di tutti (la terapia dura praticamente dalla mattina alla sera tutti i giorni senza interruzione né alla domenica né in altri giorni di festa) il cammino intrapreso continua, con controlli regolari, per più di un anno e porta il bambino ad un livello di sviluppo che gli permette di entrare nella scuola con tutti. Il racconto si legge facilmente perché è scritto in modo concreto, vivace. I protagonisti, genitore, bambini, medici, professori, amici sono tutti accattivanti. Inoltre, un capitolo che descrive l’orario del programma, offre una certa idea del metodo seguito ( [metodo Doman](https://www.wikiwand.com/it/Glenn_Doman) ) Un solo elemento rende questo libro non del tutto convincente: l’intenzione, nonostante tutto trasparente, di scrivere un’opera in lode di questo metodo.