---
title: Dialogo aperto n.138
date: 2017-06-28
author: Redazione
slug: dialogo-aperto-n138
lang: it
wp_id: 39812
original_url: "https://www.ombreeluci.it/?p=39812"
cluster_id: 11
has_comments: false
umap_x: 5.258421897888184
umap_y: 7.871067523956299
umap_z: 11.221336364746094
issue_number: OEL-138
id_numero: "OEL-138"
numero_rivista: "Ombre e Luci"
---
D
omenica 28 maggio a Cesano Boscone (MI) si è svolta, dopo un lungo percorso di preparazione, la fusione di 2 comunità, San Giuseppe Moscati ed Il Sorriso di Stefano. Abbiamo ritenuto necessario farlo perché, comunque camminavamo insieme [...] Poiché anche il mio secondo mandato era scaduto, bisognava eleggere il nuovo responsabile e scegliere il nome da dare alla nuova comunità. A febbraio abbiamo iniziato a contattare i componenti storici delle due comunità. La scelta come occhio esterno è ricaduta su Arianna, Silvana e Rosario e come supervisori i vicecoordinatori Paola e Simone, abbiamo pianificato una serie di incontri fino a maggio. [...] L'incontro di aprile è stato fondamentale perché è stato spiegato il ruolo del responsabile, il lavoro dell'equipe, dopo di che ho raccontato con tanta emozione e passione, di quanto mi sia servito essere a contatto con molte persone, amici e soprattutto i nostri ragazzi; quanto mi ha fatto crescere; che comunque non si può capire tutto subito, poiché sono emozioni indescrivibili, al di là del mero lavoro, non facili da spiegare e capire, spero di essere riuscita a trasmettere tutto questo al nuovo responsabile. Strada facendo partecipando ai corsi di formazione, ai campeggi, ai ritiri, lo scambio, il confronto… sono tutti stimoli che mi hanno aiutato a comprendere meglio. [...] È arrivato il fatidico giorno dell'elezione, grande emozione per tutti, io ansiosa di sapere a chi avrei ceduto il testimone. Il discernimento è stato molto interessante, costruttivo, per ognuno di loro. L'elezione è avvenuta in seconda votazione. Il nuovo responsabile è Emanuele Sarelli, che chiede la collaborazione di Antonella Gioia e insieme, su suggerimento di un occhio esterno, decidono di coinvolgere Mattia Genovese. Wow… Ce l’abbiamo fatta! [...] Cedo il testimone a tre valide persone: Ema ed Anto sono storici, Mattia ci frequenta da circa due anni, sta imparando, diamogli fiducia. Dopo i festeggiamenti per i nuovi responsabili, abbiamo ringraziato Arianna, Silvana e Rosario, Paola e Simone per il loro impegno, donando loro una lanterna ed una pergamena. A me è stata donata una targa, molto bella, era talmente grande l'emozione che sono scoppiata a piangere, non riuscivo nemmeno a leggere la dedica. Per il nome della nuova comunità, è stato scelto Messaggeri di Gioia, che secondo me ci rappresenta appieno. Obiettivo raggiunto: nuova comunità e nuovi responsabili! Grazie a tutti per avermi supportata e sopportata in tutti questi anni. Grazie Arianna, sei stata fantastica, una rivelazione, ci hai stupito, ad ogni incontro arrivavi sempre preparata e proponevi argomenti meravigliosi. [...] Grazie a Silvana e Rosario, i suoi genitori, per averla accompagnata a tutti gli incontri. [...] Grazie Nives, per aver pensato a loro nel ruolo di occhio esterno [...]. Grazie a Paola e Simone, che con la loro esperienza ci hanno guidati fino al raggiungimento del nostro obiettivo. Grazie ad Angela per gli insegnamenti, mi hai trasmesso tanto, emozioni, sensazioni, ci hai messo passione in tutto quello che hai fatto, ho imparato tanto osservandoti. Auguro lunga vita alla nuova comunità, buon cammino ai nuovi responsabili, sappiate che io ci sarò sempre e comunque. A disposizione per nuove avventure!!! Grazie di cuore a tutti.
**Flora Atlante**
, 2017