---
title: "Amore e disabilità: Veronica e Alessandro si sono sposati"
date: "2003-06-23"
author: "Redazione"
theme: "cluster-0"
cluster_id: 0
slug: "amore-e-disabilita-veronica-e-alessandro-si-sono-sposati"
lang: it
numero_rivista: "Ombre e Luci"
id_numero: "OEL-82"
issue_number: OEL-82
wp_id: 26824
has_comments: false
tema_code: "T03"
tema_label: "Amicizia e relazioni autentiche"
categoria_menu: "Relazioni"
---
Veronica, trent’anni e Alessandro, trentacinque, hanno celebrato il loro matrimonio alla presenza di parenti e amici. Ce l’hanno fatta!
Si sono conosciuti alla scuola professionale**, si sono scelti, frequentati, messi insieme, accompagnati e sostenuti dai familiari e da alcune coppie sposate di Fede e Luce.

"Le paure e le preoccupazioni ci sono sempre", dice la mamma di Alessandro", per loro ce n’è qualcuna in più: qualche problema ce l’hanno; i loro caratteri sono quelli che sono... Hanno i loro due stipendi... Dovranno imparare ad avere fiducia in noi genitori per qualche consiglio, per qualche impegno difficile..."

Fra’ Carlo che li ha preparati e che ha benedetto il loro matrimonio diceva durante l'omelia: "**Si dice che chi trova un amico trova un tesoro; voi avete per amici un’intera comunità che non vi lascerà mai soli. Di qualunque cosa avrete bisogno, noi ci saremo".

Bella la cerimonia, belli i canti e le preghiere fatti dagli amici [Fede e Luce](https://www.fedeeluce.it/), belli e commossi gli sposi.

Noi siamo certi che sotto la protezione delle loro mamme e con il loro impegno quotidiano, il Signore li aiuterà a crescere, a maturare, a fare progressi nell’autonomia, a volersi un gran bene, proteggendosi a vicenda e sopportando le inevitabili mancanze dell’uno e dell’altro, come avviene in ogni coppia.

- *M.M*., 2003