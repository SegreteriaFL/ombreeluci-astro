---
title: Il cantico delle creature
date: 1978-06-10
author: Redazione
slug: il-cantico-delle-creature
lang: it
wp_id: 44623
original_url: "https://www.ombreeluci.it/?p=44623"
cluster_id: 10
has_comments: false
umap_x: 9.23296070098877
umap_y: 8.4236478805542
umap_z: 12.485040664672852
issue_number: INS-19
id_numero: "INS-19"
numero_rivista: "Insieme"
---
> «Altissimo, Onnipotente Buon Signore, tue sono le lodi, la gloria, l'onore e ogni benedizione. A te solo, o Altissimo, si addicono e nessun uomo è degno di menzionarti. Lodato sii, mio Signore, insieme a tutte le creature, specialmente per il signor fratello sole, il quale è la luce del giorno e tu tramite lui ci illumini: è bello e raggiante con grande splendore e di te, Altissimo, porta il segno. Lodato sii, o mio Signore, per sorella luna e le stelle: in cielo le hai create, chiare, preziose e belle. Lodato sii, mio Signore, per fratello vento, e per l'aria e per il cielo; per quello nuvoloso e per quello sereno, per ogni stagione tramite la quale alle creature dai sostentamento. Lodato sii, mio Signore, per sorella acqua, la quale è molto utile e umile, preziosa e pura. Lodato sii, mio Signore, per fratello fuoco, attraverso il quale illumini la notte. Egli è bello, giocondo, robusto e forte. Lodato sii, mio Signore, per nostra sorella madre terra, la quale ci sostiene e ci governa: produce diversi frutti, con fiori variopinti ed erba. Lodato sii, mio Signore, per quelli che perdonano in nome del tuo amore, e sopportano dolori e malattie. Beati quelli che li sopporteranno serenamente, perché da te, Altissimo, saranno coronati. Lodato sii, mio Signore, per la nostra sorella morte corporale, dalla quale nessun uomo che vive può scappare; guai a quelli che moriranno mentre sono in peccato mortale. Beati quelli che troveranno la morte mentre rispettano le tue volontà. In questo caso la morte spirituale non farà loro alcun male. Lodate e benedite il mio Signore, ringraziatelo e servitelo con grande umiltà.»