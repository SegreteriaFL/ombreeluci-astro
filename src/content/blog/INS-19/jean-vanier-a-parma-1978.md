---
title: Jean Vanier a Parma, 1978
date: 1978-06-11
author: Redazione
slug: jean-vanier-a-parma-1978
lang: it
wp_id: 44618
original_url: "https://www.ombreeluci.it/?p=44618"
cluster_id: 8
has_comments: false
tags:
  - jean-vanier
umap_x: 8.328864097595215
umap_y: 12.22470760345459
umap_z: 11.120695114135742
issue_number: INS-19
---

Il mercoledì pomeriggio del primo Marzo 1978, la città di PARMA ha ricevuto la visita di Jean Vanier, il fondatore dell'"Arche" e di "Foi et Lumière" era stato invitato dal Vescovo di PARMA, Mgr Amilcare Pasini (il quale sarà con noi al pellegrinaggio di Assisi).

L'invito, che già da tempo era stato diffuso nelle parrocchie e nella città, aveva come tema: "gli handicappati interrogano i cristiani di PARMA". Questo incontro si inseriva nell'ambito della preparazione al Convegno su "Evangelizzazione e Promozione Umana" che si terrà a Parma nel prossimo aprile.

Don Francesco aveva organizzato tutto nei minimi dettagli. E tutto il gruppo "Fede e Luce" fu mobilitato per questa circostanza.

Le due conferenze di Jean Vanier furono seguite da un gran numero di persone interessate all'argomento; e impegnate, a diversi titoli, nell'azione diocesana e municipale.

Alle ore 17 nel vescovado, poi alle 21 nella parrocchia dello Spirito Santo, Jean ricordò come fu portato a condividere la vita di Raffaele e Filippo, i primi due membri dell'Arche. Descrisse le grandi tappe di un itinerario spirituale che l'ha condotto, in diversi paesi, presso delle persone rifiutate dalla società.

Il gruppo "Fede e Luce" di Parma aveva desiderato. questa visita che, grazie all'aiuto di ciascuno, ebbe una grande risonanza.

Alcuni rappresentanti erano venuti da Roma, Milano, Cuneo e... Forlì! Gioia di ritrovarsi e di ringraziare insieme il Signore per questa giornata.

Preghiamo affinché il piccolo grano seminato a Parma, il primo Marzo, dia molti frutti... a Parma, in Italia e dovunque.