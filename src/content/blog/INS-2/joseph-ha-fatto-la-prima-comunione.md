---
title: Joseph ha fatto la prima comunione
date: 1974-01-07
author: Mariangela Bertolini
slug: joseph-ha-fatto-la-prima-comunione
lang: it
wp_id: 20335
original_url: "https://www.ombreeluci.it/?p=20335"
cluster_id: 2
has_comments: false
umap_x: 6.8560404777526855
umap_y: 7.126492023468018
umap_z: 12.443609237670898
issue_number: INS-2
---

Ho incontrato quest'estate a Lourdes la mamma di **Joseph, un bambino di 11 anni, gravemente handicappato nel fisico e nell'intelligenza** . Ci conosciamo perché è il quarto anno che ci incontriamo a Lourdes. Joseph non parla, non dice che qualche sillaba strana.

La mamma era tutta contenta, splendente come non l'avevo mai vista. Mi disse: «corro a prendergli un regalino, perché stamattina ha fatto la sua prima comunione». Meravigliata mi chino su Joseph, tutto contorto nella sua troppo grande carrozzella. Lui, sembra non accorgersi di me; la mamma continua: «sai come è andata? **A Joseph il parroco non ha mai dato la comunione;** questa mattina alla messa alla 'grotta', ci si è avvicinato un sacerdote tedesco che, in un francese un pò strano, gli ha chiesto se voleva la comunione; e Joseph, tutto agitato, ha gridato: jà, jà! Lui ha creduto che fosse tedesco e che gli dicesse sì, sì, e gliel'ha data. **Del resto io ho sempre pensato: "chi più di lui è degno di ricevere Gesù»**

Joseph pare capire e sorride. La sua mamma se ne va tutta radiosa perché il "suo Joseph", senza pompe e cerimonie aveva ricevuto Gesù. Io me ne andavo piangendo: « **Signore, fa che tutti gli altri Joseph e tutti noi possiamo riceverti con altrettanta semplicità!»**

- *Mariangela,* 1979

N.B. Questo giornalino nasce dal desiderio di comunicare anche con chi è lontano. Tutti, grandi e piccoli, sono calorosamente invitati a collaborare con semplicità, con lettere, disegni e testimonianze. Inviare a: "INSIEME" Via Cola di Rienzo 140 - 00192 ROMA

[**Mariangela Bertolini**](http://www.ombreeluci.it/author/mariangela-bertolini/)

Nata a Treviso nel 1933, insegnante e mamma di tre figli tra cui Maria Francesca, Chicca, con una grave disabilità. È stata fra le promotrici di Fede e Luce in Italia. Ha fondato e diretto Ombre e Luci dal 1983 fino al 2014.

[Tutti gli articoli](http://www.ombreeluci.it/author/mariangela-bertolini) di Mariangela

[Insieme](https://www.ombreeluci.it/1979/insieme/) di Enzo [I bambini di tutti](https://www.ombreeluci.it/1979/i-bambini-di-tutti/) di Maria Teresa [Ci hanno scritto...](https://www.ombreeluci.it/1979/ci-hanno-scritto/) di redazione [Come loro](https://www.ombreeluci.it/1979/come-loro/) di Maria Grazia [Joseph ha fatto la prima comunione](https://www.ombreeluci.it/1979/joseph-ha-fatto-la-prima-comunione/) di M. Bertolini