---
title: Come loro
date: 1974-01-27
author: Maria Grazia Pennisi
slug: come-loro
lang: it
wp_id: 20344
original_url: "https://www.ombreeluci.it/?p=20344"
cluster_id: 2
has_comments: false
umap_x: 6.94782829284668
umap_y: 7.204920768737793
umap_z: 12.50398063659668
issue_number: INS-2
id_numero: "INS-2"
numero_rivista: "Insieme"
---
Il primo sabato in cui ho partecipato anch'io alla festa di *Foi et Lumière* **avevo molta paura: paura per chi avrei incontrato, per come mi sarei dovuta comportare** , perché ogni mio gesto - credevo - sarebbe stato misurato dagli altri con sguardo critico.

**Invece non è stato così.** Non ho tardato ad ambientarmi, ad instaurare un dialogo con tutti gli altri, senza differenza per l'età o per situazioni particolari. Ho ritrovato quel contatto umano e quel senso della vita che spesso ormai si sono persi nello svolgersi frenetico delle giornate degli esseri 'normali.

**Ho scoperto la differenza tra pietà e amore.**

Prima non credevo che un "bimbo difficile" potesse avere dei sentimenti: mi sono, con gioia questa volta, dovuta invece ricredere di fronte alla spontaneità e all'affetto di una Gabriella, alla sensibilità di un Fabrizio... Credo che noi tutti più che dare, a questi ragazzi, dobbiamo ringraziarli per quello che essi con la loro gioia e la loro fede nel vivere una vita "inutile", danno a noi.

**Fino a ieri** , insomma, un handicappato era per me un qualcosa da fuggire o, se incontrato, da dimenticare; **oggi è una persona da amare come gli altri, forse anche di più, perché dotata di talenti diversi dai miei ma non minori** , e se volessi venir meno a questo amore penso che mi frenerebbe il faccino di Noris, illuminato da due tristi e profondi occhi verdi che sembrano continuamente interrogarti.

Un volto così non si può dimenticare, ma non dimenticare significa al tempo stesso impegnarsi positivamente.

- *Maria Grazia* , 1979

[Insieme](https://www.ombreeluci.it/1979/insieme/) di Enzo [I bambini di tutti](https://www.ombreeluci.it/1979/i-bambini-di-tutti/) di Maria Teresa [Ci hanno scritto...](https://www.ombreeluci.it/1979/ci-hanno-scritto/) di redazione [Come d'oro](https://www.ombreeluci.it/1979/come-doro/) di Maria Grazia [Joseph ha fatto la prima comunione](https://www.ombreeluci.it/1979/joseph-ha-fatto-la-prima-comunione/) di M. Bertolini