---
title: Come fai a credere alla Madonna?
date: 1974-06-28
author: Redazione
slug: come-fai-a-credere-alla-madonna
lang: it
wp_id: 20790
original_url: "https://www.ombreeluci.it/?p=20790"
cluster_id: 2
has_comments: false
umap_x: 7.058894634246826
umap_y: 7.222943305969238
umap_z: 12.616602897644043
issue_number: INS-2
---

Stavamo partendo per Lourdes e nel salutare, uno dei nostri parenti mi prese in disparte e mi disse: "Ti auguro un buon viaggio, ma non capisco come fai ancora a credere alla Madonna."

**Si partiva con poca convinzione o almeno non profonda** , da veri credenti. Nei tre giorni di viaggio in macchina, si recitò qualche giaculatoria ma di quelle dette più per convenienza che per amore.

**Nella cittadina mariana, trovammo veramente un'aria diversa** da tutte le altre città; a parte le quasi necessarie cose profane che ci si notano, c'è tanta spiritualità che l'anima in un primo tempo rimane confusa ed incerta, poi si inebria e si sazia come se fosse arrivata digiuna e avesse trovato finalmente tanto buon cibo.

**Al secondo giorno** di presenza a Lourdes, dopo aver vuotato il "mio povero sacco" in uno dei tanti confessionali a disposizione, **decisi di bagnarmi in piscina** ; mia moglie rimase incerta nel vedermi andare, ma a distanza di pochi minuti mi seguì con le bambine.

**Non eravamo andati per chiedere miracoli o grazie** che sia, per la nostra Jaja, quindi non ci aspettavamo niente di trascendentale dalla nostra presenza alla grotta; oggi posso dirlo con un filo d'orgoglio ma allo stesso tempo con tanta umiltà di aver finalmente pianto, ma di un pianto dolce e liberatorio, mischiando le mie lacrime alle acque della piscina, alla presenza dei quattro scout addetti ad immergermi interamente nella acqua.

**Non so dare la definizione esatta di ciò che è stato per me quel bagno;** forse un secondo battesimo, se non addirittura il vero.

**A Lourdes ho sentito cantare il dolore** , ho capito e visto con i miei occhi che si può patire fiduciosamente senza disperarsi od abbattersi, non abituarsi con abulia al proprio destino, ma accettare con amore e per amore del Cristo il mistero del dolore che avvolge l'esistenza tutta dell'uomo.

**Tramutare la sofferenza in gioia, non è cosa da tutti i giorni,** ma la mia convinzione è che la mamma celeste, in un modo o nell'altro continua a fare miracoli di questo genere tutti i giorni e in tutte le latitudini della terra.

Si potrebbe dire che non c'era obbligo che mi muovessi da Roma per riuscire a capire delle cose così elementari, ma permettetemi di rispondere che partire col cuore pieno di tristezza e tornare che è colmo di gioia e forza di volontà per lottare, valeva ben la pena di quel viaggio,

- *Ettore* , 1974

[Fede e Luce](https://www.ombreeluci.it/1974/fede-e-luce/) di Enzo [La paura degli altri](https://www.ombreeluci.it/1974/la-paura-degli-altri) di M. Bertolini [Giovanissimi](https://www.ombreeluci.it/1974/giovanissimi) di redazione [Lettera ai giovani](https://www.ombreeluci.it/1974/lettera-ai-giovani/) di Maria Grazia [Ci hanno scritto](https://www.ombreeluci.it/1974/ci-hanno-scritto/) di Redazione [Cecilia: un'esperienza](https://www.ombreeluci.it/1974/cecilia-una-esperienza/) di Cecilia [Come fai a credere nella Madonna?](https://www.ombreeluci.it/1974/come-fai-a-credere-alla-madonna/) di Ettore