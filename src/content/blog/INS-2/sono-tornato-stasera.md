---
title: Sono tornato stasera
date: 1974-12-28
author: Redazione
slug: sono-tornato-stasera
lang: it
wp_id: 41984
original_url: "https://www.ombreeluci.it/?p=41984"
cluster_id: 2
has_comments: false
umap_x: 6.95499324798584
umap_y: 7.226291656494141
umap_z: 12.548569679260254
issue_number: INS-2
---

Sono tornato stasera, dopo aver partecipato a una festa "FEDE e LUCE", dopo aver vissuto ciò che diventa ogni giorno, sempre più, una "Comunità cristiana".

Allora mi sono detto: Chi sei e cosa fai, tu, fratello handicappato, che mi guardi e mi sorridi, tu che non puoi parlare ma ti fai capire, tu che hai occhi puri e cuore aperto?

Chi sei e cosa fai, tu, papà o mamma, “che sei venuto a questa festa di "Fede e Luce"?

Chi sei e cosa fai, tu, signora anziana, che discretamente prendi cura che tutto vada bene?

Chi sei e cosa fai, tu, ragazzo pieno di vita e _ di voler vivere, pieno di idee, di forza e di libertà per costruire delle cose nuove?

Chi sei e cosa fai, tu, ragazza, col tuo dolce sorriso, un cuore pieno di tenerezza, due braccia fatte per accarezzare e consolare?

Chi sei e.cosa fai, tu, bambino o bambina che vedila vita come una festa e gli altri come degli amici?

Chi sono io, sacerdote, tra tutti voi?

Tutte le nostre strade si sono incontrate; abbiamo partecipato a una messa, a una festa; siamo diventati una comunità cristiana.

Cosa vuol dire?

Vuol dire che siamo **invitati** da Dio ad essere in **comunione** con Lui e il suo Figlio, **in modo che diventiamo** per gli altri quelli che **concretizzano** l'amore di Dio.

Così io, sacerdote, nella comunità sono la prova che Dio invita sempre e tutti alla sua mensa; che Dio non giudica né condanna ma chiama e accoglie; che Dio non fa differenza tra le persone ma le ama tutte allo stesso modo, guardando solo il cuore.

Così tu, mamma, nella comunità sei la prova concreta che Dio è per gli uomini come una madre e vuole loro bene:

> “Come una madre consola suo figlio, così io (=Dio) consolerò voi e:sarete lieti (Isaia 66/13)

Così tu, papà, nella comunità sei la prova concreta che Dio ama gli uomini come un padre:

> "Io (=Dio) dicevo: come potrò annoverarti tra i miei figli e darti una terra dilettevole... Io pensavo: mi chiamerai Padre e non ti allontanerai più da me" (Geremia 3/19)

Così tu, signora anziana, nella comunità sei la prova concreta che Dio ha molta esperienza e molta pazienza:

> " Tu, Signore, sei Dio mite e benigno, paziente, pieno di bontà e fedeltà!" (Salmo 86/15)

Così tu, ragazzo, nella comunità sei la prova concreta che Dio ha sepre un cuore giovane e guarda sempre il futuro:

> "Davvero il Signore crea cosa nuova sulla terra!" (Geremia 31/22)

> "Ecco, Io (=Dio) faccio tutto nuovo!" (Apocalisse 21/5)

Così tu, ragazza, nella comunità sei la prova concreta che Dio sa sorridere agli uomini, pieno di tenerezza nel cuore e di bontà nello sguardo:

> "Allora Gesù, fissando il suo sguardo sopra di lui, lo amò..." (Marco 10/21)

Così tu, bambino o bambina, nella comunità sei la prova concreta che Dio ama la vita e la festa e ne prepare una per tutti. Tu, bambino, non trovi strana la convivenza tra tutti gli esseri:

> "Allora il lupo abiterà con l'agnello, la pantera s'accovaccerà col capretto; vitello e leone pascoleranno insieme, sotto la custodia di un piccolo fanciullo," (Isaia 11/6)

Così tu, fratello handicappato, nella comunità sei la prova concreta che Dio non è venuto tra noi in modo spettacoloso e imponente, ma nella povertà e nella semplicità:

> "Maria diede alla luce il figlio suo primogenito, lo avvolse in fasce e lo adagiò in una mangiatoia, perchè all'albergo per loro non c'era posto. " (Luca 2/7)

Mancherebbe qualcosa a una comunità cristiana, se non ci fossero dentro adulti, anziani, giovani, bambini e fratelli handicappati. Ognuno, a modo suo, è per gli altri le mani, lo sguardo, il cuore di Dio che nella persona di Cristo ci ha amato concretamente con un corpo umano, mani umane, sguardo umano, cuore umano...

> "Come il corpo infatti, è uno solo, ed ha molte membra... Così il Cristo. Ora voi, (= i cristiani) siete il corpo di Cristo e sue membra, ognuno secondo la propria parte," (I Corinti 12/12,2)

- *Michel Charpentier*