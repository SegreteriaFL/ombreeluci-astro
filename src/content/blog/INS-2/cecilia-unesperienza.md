---
title: "Cecilia: un'esperienza"
date: 1974-07-28
author: Redazione
slug: cecilia-unesperienza
lang: it
wp_id: 20783
original_url: "https://www.ombreeluci.it/?p=20783"
cluster_id: 5
has_comments: false
tags:
  - vacanze
  - campi-fede-e-luce
umap_x: 7.911705017089844
umap_y: 7.139184474945068
umap_z: 11.22153377532959
issue_number: INS-2
id_numero: "INS-2"
numero_rivista: "Insieme"
---
Quest'anno ho fatto la mia prima colonia con ragazzi handicappati. È stata un'esperienza meravigliosa. Tra me e loro si è stabilito subito un rapporto di piena amicizia e di fiducia reciproca. Di ciò ne è testimone Marina, una ragazza sordomuta, con la quale sono riuscita a simpatizzare subito. Ha dei lineamenti dolcissimi, soffre molto se vede che gli altri non la capiscono. Mi sono fatta insegnare dai suoi genitori i gesti più comuni con i quali riusciva ad esprimersi; forse perché vedeva che mi interessavo a lei, cercava di manifestarmi come meglio poteva il suo amore.

Spero di rivederla il prossimo anno e di trascorrere altri giorni stupendi insieme.

È stato come vivere in una grande famiglia, perché mi sembrava di stare tra fratelli e sorelle, tutti disponibili, tutti tanto amorevoli e fiduciosi in noi assistenti. Mi circondavano di cure e di amore inesprimibili che neppure dei fratelli normali mi avrebbero saputo dare. Ho cercato di dar loro il meglio di me e anche se è stato molto poco il tempo trascorso insieme, è stato però sufficiente a farmi maturare internamente e a farmi capire che la bellezza dell'amore sta nel sapersi donare.

Desidero anche ringraziare tutti quei ragazzi, perché sono loro che mi hanno dato tanto facendomi scoprire cose meravigliose.

- *Cecilia* , 1974

[Fede e Luce](https://www.ombreeluci.it/1974/fede-e-luce/) di Enzo [I bambini di tutti](https://www.ombreeluci.it/1979/i-bambini-di-tutti/) di Maria Teresa [Ci hanno scritto...](https://www.ombreeluci.it/1979/ci-hanno-scritto/) di redazione [Come d'oro](https://www.ombreeluci.it/1979/come-doro/) di Maria Grazia [Joseph ha fatto la prima comunione](https://www.ombreeluci.it/1979/joseph-ha-fatto-la-prima-comunione/) di M. Bertolini