---
title: Ci hanno scritto...
date: 1974-01-27
author: Redazione
slug: ci-hanno-scritto
lang: it
wp_id: 20109
original_url: "https://www.ombreeluci.it/?p=20109"
cluster_id: 2
has_comments: false
umap_x: 6.7678961753845215
umap_y: 7.1290669441223145
umap_z: 12.350272178649902
issue_number: INS-2
---

### La mamma di...

... **Massimo** - appena 3 anni - è preso da tante imperfezioni, non ci vede per ora, non parla e comincia ora a fare i primi passi dopo otto mesi che lo porto a fare ginnastica al Centro Bambini spastici; lo porto tre-quattro volte alla settimana; per me è un grande traffico, perché devo prendere il pullman un pò scomodo e sempre con il bambi. no sulle braccia.

Ma nonostante questo cerchiamo di fare il possibile nel limite delle nostre possibilità, sia materiali che finanziarie. In noi non manca la fede, solo Iddio può, per lui; abbiamo tanta fiducia nel domani. Io e mio marito siamo sempre per lui, anche i suoi fratelli gli vogliono tanto bene.

Massimo capisce tutto, almeno abbiamo per il momento questa soddisfazione: sorride sempre, specialmente quando si sente accarezzato; gli parliamo e lui batte le manine dalla gioia, vuole sempre sentire musica, abbiamo sempre la radio accesa tutto il giorno, se si spegne, piange.

Lui non vedendo, non gioca con nessun giocattolo, ascolta tutto, lo tengo dentro il box fatto apposta per lui comodo a muoversi e a giocare nel suo modo come vuole lui.

Certo che alle volte si hanno anche momenti di scoraggiamento, specialmente quando sentono delle persone che ci dicono: «Avete una croce da portare!» Ed io ne soffro a sentire questo perché non la penso una croce ma una prova, un volere di Dio e mi sento costantemente presa da una fede che incoraggia a superare anche i momenti più duri.

*- la mamma di massimo* , 1979

---

### La mamma di...

... **Mauro** è abituato nella sua casa, nel giardino; quando lo portiamo fuori è molto agitato ed irrequieto perciò dobbiamo limitarci nel portarlo fuori.

Qui ad A. conosco altre mamme che hanno bambini come il mio, ma soprattutto con la mamma di Nicola sono in contatto; siamo molto amiche e vado sempre a farle visita, ci diamo un pò di conforto a vicenda.

Chi non ha provato non può credere quanto sia grande il dolore nel dovere subire certe umiliazioni, ma spesso ci confortiamo nel vedere il nostro bambino in ogni suo movimento e gli vogliamo più bene...

- *la mamma di Mauro* , 1979

[Insieme](https://www.ombreeluci.it/1979/insieme/) di Enzo [I bambini di tutti](https://www.ombreeluci.it/1979/i-bambini-di-tutti/) di Maria Teresa [Ci hanno scritto...](https://www.ombreeluci.it/1979/ci-hanno-scritto/) di redazione [Come d'oro](https://www.ombreeluci.it/1979/come-doro/) di Maria Grazia [Joseph ha fatto la prima comunione](https://www.ombreeluci.it/1979/joseph-ha-fatto-la-prima-comunione/) di M. Bertolini