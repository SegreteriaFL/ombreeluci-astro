---
title: Vita delle province n. 149
date: 2020-02-28
author: Redazione
slug: vita-delle-province-n-149
lang: it
wp_id: 29864
original_url: "https://www.ombreeluci.it/?p=29864"
cluster_id: 5
has_comments: false
umap_x: 7.734662055969238
umap_y: 9.393304824829102
umap_z: 14.157699584960938
issue_number: OEL-149
id_numero: OEL-149
---
### «Fede e Luce è Chiesa!»

Cosi ci diceva l’arcivescovo cipriota Mons. Youssef Antoine Soueif nella formazione degli assistenti spirituali. Le comunità lombarde hanno incontrato il nostro arcivescovo Mario Delpini in Duomo a Milano: un’attenzione che la Chiesa di Milano vuole avere nei confronti delle persone con disabilità. Fede e Luce ha uno spazio particolare nel cuore del vescovo, che ci ha più volte citato. Sull’altare c’erano anche i nostri Don Mauro Santoro e Don Marco Bove.Ma anche in altre zone della provincia il legame tra vescovi e comunità è stretto. A Cuneo Mons. Del Bosco; a Biella Mons. Farinella; a Mondovi il vescovo Miragoli ha fatto il cenone di capodanno con la comunità. Anche in Veneto, Mons. Marangoni è informato puntualmente della vita di comunità e partecipa alle feste quando può. In Galilea il legame con il vescovo maronita è stretto. Ma cosa chiedono i nostri vescovi? Di pregare per loro perché sanno bene che le preghiere dei piccoli vengono ascoltate. Invito tutta la provincia a ricordarsi dei propri preti e pastori, perché attraverso il legame con loro la Chiesa sia Madre accogliente per tutti.

— *Liliana Ghiringhelli*

### Ariccia

Ad
Ariccia per le elezioni del nuovo coordinatore provinciale, Kimata si è dimostrata ancora una volta una realtà multiforme: comunità da Roma, Palidoro, Perugia, Fidenza, Avenza, Atene e Nicosia, cui si sono aggiunte le nascenti di Tirana (Albania) e Kourmakitis (Cipro), segni, insieme alla nascente di Terni, della vitalità di questa Provincia e della necessità di annunciare il messaggio di Fede e Luce ovunque. Essere sempre più Messaggeri della Gioia. Tanti giovani provenienti in particolare da Grecia, Albania e Cipro: a loro un grazie per esserci sempre e per portare avanti il nostro sogno. Un pensiero e le mie preghiere vanno alle piccole comunità che non hanno potuto partecipare: quelle che muovono ancora timidi passi ad Assisi e Scorcetoli e quelle di Parma e Velletri, che hanno già un lungo cammino alle spalle ma stanno attraversando un periodo di difficoltà. A tutti voi un grazie enorme per questi cinque anni pieni e intensi, che hanno permesso di allargare il mio cuore e mi hanno fatto crescere. #ognunoèbelloamodosuo. —
*Fabio Bronzini*

### Cosa è successo a Turi?

Mari e Vulcani ha il suo nuovo assistente spirituale. Si chiama don Piero Milani, ha 49 anni, conosce Fede e Luce da più di dieci anni. Ha accettato con entusiasmo l’incarico anche sull’onda dell’incontro nazionale degli assistenti spirituali di Roma, che dunque comincia a portare i suoi primi frutti. A Turi, l’equipe provinciale ha pianificato gli impegni futuri: rinnoveremo il mandato del vicecoordinatore per la Campania (in questo momento è Gaetano), abbiamo avviato il percorso per dare il cambio al nostro storico tesoriere Luigi Spina e faremo due incontri di formazione, a maggio in Campania, a ottobre in Puglia. Insomma, queste equipe, che siano di comunità o provinciali o anche internazionali, hanno tante faccende da sbrigare, proprio come le aveva Marta quando Gesù andava a trovare lei, Maria e il fratello Lazzaro. Sappiamo com’è andata a finire. Marta si è lamentata di avere troppo da fare e Gesù l’ha ammonita: «Ok, Marta, faremo tutto quel che c’è da fare ma non dimentichiamoci che siamo qui perché siamo amici non per sbrigare faccende. Le cose da fare sono importanti ma vengono dopo». A Turi abbiamo parlato anche di questo.

— *Vito Giannulo*

*Editoriale* ** ** [**Se lo diceva Coco Chanel...**](https://www.ombreeluci.it/2020/se-lo-diceva-coco-chanel/) di Cristina Tersigni

*Focus: Moda e disabilità* [**La rivoluzione copernicana di Lucas**](https://www.ombreeluci.it/2020/la-rivoluzione-copernicana-di-lucas/) di Giulia Galeotti * * [**Quel che l'abito fa**](https://www.ombreeluci.it/2020/quel-che-labito-fa/) di Nicla Bettazzi [**Vedersi in vetrina**](https://www.ombreeluci.it/2020/vedersi-in-vetrina/) di Cristina Tersigni [**Jillian, la divina**](https://www.ombreeluci.it/2020/jillian-la-divina/) di Giulia Galeotti

*Intervista* [**Tranquilla e soddisfatta di me stessa**](https://www.ombreeluci.it/2020/tranquilla-e-soddisfatta-di-me-stessa/) di Francesca Cabrini

*Testimonianze* [**Quaranta occhi puntati su di te**](https://www.ombreeluci.it/2020/quaranta-occhi-puntati-dritti-su-di-te/) di Silvia Gusmano

*Dall'archivio* [**Grazie per avermelo fatto fare da sola**](https://www.ombreeluci.it/1993/grazie-per-avermelo-fatto-fare-da-sola/) di Una mamma

*Associazioni* [**Sfilate da sogno**](https://www.ombreeluci.it/2020/sfilate-da-sogno/) di Cristina Tersigni

*Fede e Luce* [**Chi risponde alle domande**](https://www.ombreeluci.it/2020/chi-risponde-alle-domande/) di Daniela Guglietta

*Spettacoli* [**Il corpo dell'amore**](https://www.ombreeluci.it/2020/il-corpo-dellamore/) di Cristina Tersigni

*Rubriche* **Dialogo Aperto n. 149** **Vita Fede e Luce n. 149**

*Libri* [**La nostra casa è in fiamme**](https://www.ombreeluci.it/2020/la-nostra-casa-e-in-fiamme/) di Greta Thunberg [**Imperfetta**](https://www.ombreeluci.it/2020/imperfetta/) di Andrea Dorfman [**Che cos'è una sindrome?**](https://www.ombreeluci.it/2020/che-cose-una-sindrome/) di Giuseppe Colaneri [**La bambina morbida**](https://www.ombreeluci.it/2020/la-bambina-morbida/) di Maria Cristina Toccafondi

*Diari* [**Negozi e** **pantaloni**](https://www.ombreeluci.it/2020/negozi-e-pantaloni/) di Benedetta Mattei [**Per le strade di Roma**](https://www.ombreeluci.it/2020/per-le-strade-di-roma/) di Giovanni Grossi

### Bastano 2€ al mese per sostenere Ombre e Luci. Dona subito.

–- -–