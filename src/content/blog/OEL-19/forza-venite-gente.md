---
title: Forza venite gente
date: 1987-09-27
author: Redazione
slug: forza-venite-gente
lang: it
wp_id: 6188
original_url: "https://www.ombreeluci.it/?p=6188"
cluster_id: 12
has_comments: false
umap_x: 9.017001152038574
umap_y: 7.778017520904541
umap_z: 8.895231246948242
issue_number: OEL-19
id_numero: OEL-19
---
È possibile realizzare uno spettacolo teatrale sulla vita di S. Francesco d’Assisi con una compagnia di «attori» costituita da giovani, ragazzi portatori di handicap, bambini e genitori? Si è possibilissimo ed è senza dubbio un modello artistico da imitare perché ha in sé molte qualità evidenti e non. La vivacità dei colori, l’originalità dei vestiti realizzati con fantasia, il gioco delle luci nella scenografia, l’interpretazione e la mimica dei personaggi su di una base musicale danno vita ad uno spettacolo molto divertente. Due alberi umani completi di rami e foglie, due uccellini piumati con il becco sporgente, il sole lucente, la luna splendente, la piccola moltitudine di fraticelli, la combriccola dei crociati, i tre diavoli rosso fuoco, il lupo nero come il carbone, S. Chiara e le sorelle, S. Francesco, Bernardone e la cenciosa... apparivano e scomparivano con movimenti musicalmente ritmati riempiendo a volte il palco di una piccola folla colorata e danzante. La gioia e l’impegno trasparivano dalle espressioni dei ragazzi handicappati che, soddisfatto finalmente il loro spontaneo istinto di protagonismo, a volte fuori posto (basti pensare ad alcuni loro comportamenti nella vita di tutti i giorni) potevano sentirsi una parte essenziale della rappresentazione. Alcuni personaggi avevano il compito di spalleggiare i «ragazzi» durante la loro recitazione, particolarità che si percepiva solo in alcuni istanti perché il sostegno appariva giustificato dai loro ruoli: «S. Chiara» e le sue compagne «la luna»... e le stelle, il «fraticello» addolorato e confortato dal compagno,... questi i più evidenti. Note di umorismo filtravano attraverso la danza dei frati attorno ad una lunga cordicella, l’arrivo dei crociati coperti di armature e «incappucciati» di scolapasta lucenti, i discorsi in dialetto romano-fiorentino tra Bernardone e la cenciosa. Questo spettacolo è stato rappresentato due volte (Domenica 7 giugno e martedì 9 giugno) nell’oratorio della basilica di San Paolo... Peccato!... Sarebbe bello vedere il manifesto raffigurante la tunica e i piedi di San Francesco appeso nelle locandine dei teatri della nostra città. di
*Barbara Pentimalli*
, 1987 Questo articolo è tratto da
[Ombre e Luci n.19, 1987](http://www.ombreeluci.it/staging/project/numero-19-non-vedo-le-meraviglie-dio-le-canto/)

#### Editoriale

[Una lettera per te](http://www.ombreeluci.it/1987/una-lettera-per-te/)
di
*Mariangela Bertolini*

#### Articoli

[Le persone con handicap: segno di contraddizione e fonti di unità](http://www.ombreeluci.it/1987/pietre-paragone/)
di
*P. Joseph Mihelcic*
[Non vedo le meraviglie di Dio, ma le canto](http://www.ombreeluci.it/1987/non-vedo-le-meraviglie-dio-le-canto/)
di
*André Haurine*
[Suonare? Perché no?](http://www.ombreeluci.it/1987/suonare-chitarra-ragazzi-down/)
di
*Giorgio Paci*
[Forza venite gente](http://www.ombreeluci.it/1987/forza-venite-gente/)
di
*Barbara Pentimalli*

#### Rubriche

[Dialogo aperto](http://www.ombreeluci.it/1987/dialogo-aperto-n-19/)
[Vita Fede e Luce](http://www.ombreeluci.it/1987/vita-fede-luce-19/)

#### Lbri

[Pedagogia della fede](http://www.ombreeluci.it/1987/pedagogia-della-fede/)
di
*Henri Bissonier*
[Come animare un grupppo](http://www.ombreeluci.it/1987/animare-un-gruppo/)
di
*A. Beauchamp - R. Graveline - C. Quiviger*
[Per tutte le sabine del mondo](http://www.ombreeluci.it/1987/tutte-le-sabine-del-mondo/)
di
[Danzerò per te](http://www.ombreeluci.it/1987/danzero-per-te/)
di
*Mireille Nègre*
[Un figlio per cinque giorni](http://www.ombreeluci.it/1987/un-figlio-cinque-giorni/)
di
*Mauro Bartolo*