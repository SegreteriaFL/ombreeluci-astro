---
title: Pedagogia della fede
date: 1987-09-20
author: Redazione
slug: pedagogia-della-fede
lang: it
wp_id: 6195
original_url: "https://www.ombreeluci.it/?p=6195"
cluster_id: 6
has_comments: false
umap_x: 8.84108829498291
umap_y: 10.8302001953125
umap_z: 7.770380020141602
issue_number: OEL-19
id_numero: OEL-19
---
Molti genitori, educatori, sacerdoti, si sentono un pò smarriti di fronte al moltiplicarsi di testi di catechismo. Non sanno più quale metodo scegliere, non vedono più bene quale orientamento prendere per insegnare i principi basilari della fede ai propri ragazzi: in famiglia, in parrocchia, in un movimento o associazione... Non si sa più e si esita. È imbarazzante scegliere come e cosa convenga ad un bambino, a un ragazzo... Questo libro del P. Bissonier cade a proposito per chiarire dubbi e domande. È decisamente un libro di pedagogia, come il titolo dice. Si situa dunque a livello del metodo, della pratica. Henri Bissonier, molti lo sanno, è stato un pioniere della ricerca catechistica. In questa pagine, mostra con chiarezza in che cosa consiste l’azione catechistica e la definisce nei minimi particolari. Si legge con facilità e rapidamente. L’esperienza dell’autore, il suo amore per il Signore e per i bambini, ma anche le sue disavventure, le sue difficoltà, corrono fra queste pagine e rendono viva un’opera che, di primo acchitto, potrebbe sembrare tecnica e un pò arida. I genitori e i catechisti di bambini in difficoltà, come gli altri, potranno leggere con profitto questo libro nel quale le domande e gli interrogativi che essi si pongono, non sono dimenticati. Certamente anche tutti coloro che si interrogano sulla catechesi, troveranno in questo piccolo libro possibilità di riferimento per il loro lavoro. Consigliamo, in modo particolare, la lettura dell’ultimo capitolo, intitolato «Perché nessuno sia dimenticato» ; il suo contenuto può essere utile e di stimolo per i genitori che chiedono il catechismo per il proprio bambino handicappato. Sarebbe bene che lo facessero conoscere ai sacerdoti della propria parrocchia.
**M.B.**
Questo articolo è tratto da
[Ombre e Luci n.19, 1987](http://www.ombreeluci.it/staging/project/numero-19-non-vedo-le-meraviglie-dio-le-canto/)

#### Articoli

Una lettera per te
di
*Mariangela Bertolini*
Inchiesta fra i lettori
La persona h.m. fonte di unità nella Chiesa
di
*P. Joseph Mihelcic*
Non vedo le meraviglie di Dio, ma le canto
di
*André Haurine*
Suonare? Perché no?
di
*Giorgio Paci*
Suonare? Perché no?
di
*Giorgio Paci*
Forza venite gente
di
*Barbara Pentimalli*

#### Rubriche

di di

#### Lbri

Pedagogia della fede
di
*Henri Bissonier*
Come animare un grupppo
di
*A. Beauchamp - R. Graveline - C. Quiviger*
Per tutte le sabine del mondo
di
Danzerò per te
di
*Mireille Nègre*
Un figlio per cinque giorni
di
*Mauro Bartolo*