---
title: Piccole cronache dalla Lunigiana
date: 2021-08-12
author: Redazione
slug: piccole-cronache-dalla-lunigiana
lang: it
wp_id: 25987
original_url: "https://www.ombreeluci.it/?p=25987"
cluster_id: 5
has_comments: false
umap_x: 7.421942710876465
umap_y: 9.060345649719238
umap_z: 13.735123634338379
issue_number: OEL-154
id_numero: OEL-154
---
*Antonietta, Egiziana e Silvia si sono messe al lavoro per aggiornarci sulle loro due comunità, le più “settentrionali” della provincia Kimata: ai piedi delle Alpi Apuane, una rete di amicizia come quella delle comunità Fede e Luce può fare per molti la differenza. Comunità un po’ anziane, apparentemente fragili, apparentemente un po’ ruvide ma abituate a veder tirare fuori dal duro marmo opere d’arte meravigliose, dotate di generosità unica e grande voglia di fare, capaci di non arrendersi mai.* (Fabio Bronzini)

La nostra comunità di [San Pietro d’Avenza](http://www.fedeeluce.it/project/san-pietro-di-avenza/) **vive questo difficile tempo come se attraversasse un deserto.** Sotto la guida attenta di Dio, e con lo Spirito Santo che illumina il nostro cammino, viviamo incontri online, sicuramente diversi rispetto alle casette, che hanno aperto uno sguardo più ampio sull’essere comunità. Ognuno mette a disposizione i propri doni e le proprie capacità artistiche rasserenando, per quanto possibile, il momento che stiamo vivendo. La diversa modalità di stare insieme ha anche contribuito ad abbattere i nostri pregiudizi e il rifiuto verso le nuove tecnologie. **Abbiamo scoperto che l’importante è stare insieme, fare comunità.**

Alcuni dei nostri ragazzi hanno vissuto momenti di grave difficoltà, come la malattia o la perdita dei genitori, costringendoli, in alcuni casi, a cambiare totalmente il proprio quotidiano. **Gli amici sono stati molto presenti rivelandosi una vera rete di relazioni e di supporto, rispondendo a bisogni concreti e alla necessità di svago.** Ma c’è stato anche chi non ce l’ha fatta…

Ricordiamo con grande dolore **Gino Marchini** , di 64 anni. Con quanta gioia prendeva parte agli incontri! Solare, sorridente, spontaneo, sincero, semplice, aveva una profonda fede e devozione a Maria. Attendeva con ansia il pellegrinaggio a Lourdes per il cinquantesimo anniversario della fondazione di Fede e Luce. Nel tempo che ha trascorso nella nostra comunità, ha aiutato tanti di noi a capire e vivere al meglio gli insegnamenti del Vangelo.

Questa forza dell’amicizia che viviamo a Fede e Luce, ci ha anche portato, circa cinque anni fa, a **Scorcetoli** , un minuscolo paese dell’alta Lunigiana a 50 chilometri da Marina di Carrara. Qualche casa lungo la statale che porta verso l’Emilia, pochi abitanti, soprattutto anziani. La parrocchia è una delle 8 disseminate tra le montagne, distanti tra loro alcuni chilometri, dette comunemente “Parrocchie della Valle del Caprio”. **Un piccolo gruppo composto da persone con disabilità, genitori e amici dei diversi paesi limitrofi ha iniziato a incontrarsi grazie alla proposta del parroco e, con il sostegno da Avenza, è nata anche lì una piccola comunità di Fede e Luce.** Con tanto entusiasmo è iniziato questo cammino con la consuetudine di ritrovarsi una volta al mese e restare in contatto con le telefonate.

Nella pandemia proprio il telefono ha aiutato a sentirsi ancora comunità. **I ragazzi, nonostante tutto, sono sereni e accolgono con gioia i messaggi.** Ma mancano a tutti i sorrisi, le risate, la felicità di interpretare i personaggi del Vangelo nei mimi, gli abbracci sinceri. Un motivo di doloroso turbamento per tutti è quello di non poter raggiungere in alcun modo i ragazzi della comunità di Sant’Andrea che vivono nelle RSA. Nonostante tutto le parole che risuonano sempre nelle nostre telefonate, sono quelle del Vangelo: «Non sia turbato il vostro cuore. Abbiate fede in Dio e abbiate fede anche in me» (Gv 14,1-2)

*(Egiziana Cenderelli, Maria Pia Pasqualetti e Silvia Tamberi)*

*Editoriale* ** ** **Nove punti** di Cristina Tersigni

*Focus: Guardami, questa/questo sono io* **Inneschiamo la valanga?** di Giulia Galeotti **Cosa c'è sotto gli aggettivi** di Laura Coccia **Con gli occhi di Corrado** di Giorgia Fontani **Chi mettere al centro dell'obiettivo?** di Enrica Riera **Eliminarli dalla nostra vista** di Vittore Mariani

*Intervista* **Far vivere il luogo (e le persone) di cui si è custodi** di Cristina Tersigni

*Dall'archivio* **Quel vecchio signore che non conosciamo** di Marie Hélène Mathieu

*Testimonianza* **Mio figlio, che non voleva vedermi piangere** di Grazia Maria Romanini

*Associazioni* **Quante cose possono nascere intorno a un libro** di Cristina Tersigni

*Fede e Luce* **Piccole cronache dalla Lunigiana** dalla Provincia di Kimata

*Spettacoli* **Incapace di reinventarsi** di Claudio Cinus **Arriva Pablo, che vede il mondo a modo suo** di Matteo Cinti

**Dialogo Aperto **

*Libri* [**Maneggiare con cura**](https://www.ombreeluci.it/2021/maneggiare-con-cura-di-marco-bove-recensione/) di Marco Bove ** ** **Una specie di scintilla** di Elle McNicoll **E poi saremo salvi** di Alessandra Carati ** Quello che non uccide** di David Lagercrantz

*Diari* **Padel, una parola che non si capisce** di Benedetta Mattei **Tornando a casa** di Giovanni Grossi