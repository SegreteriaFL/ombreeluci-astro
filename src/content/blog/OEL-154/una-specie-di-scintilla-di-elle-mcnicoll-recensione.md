---
title: Una specie di scintilla di Elle McNicoll - Recensione
date: 2021-07-24
author: Cristina Tersigni
slug: una-specie-di-scintilla-di-elle-mcnicoll-recensione
lang: it
wp_id: 26019
original_url: "https://www.ombreeluci.it/?p=26019"
cluster_id: 6
has_comments: false
umap_x: 7.751733779907227
umap_y: 11.207931518554688
umap_z: 4.39006233215332
issue_number: OEL-154
id_numero: "OEL-154"
numero_rivista: "Ombre e Luci"
---
In un paese della provincia scozzese, Addie, una bambina di 11 anni con la passione per i libri sugli squali scopre, durante una lezione a scuola, **l’antica vicenda delle tante donne indicate come streghe, per qualche loro stranezza o per la tendenza ad isolarsi dagli altri** , e per questo torturate e condannate a morte. Combatte allora per ottenere una simbolica riparazione a quell’ingiustizia seppur lontana perché sente che la sua condizione autistica, anche se relativamente lieve, la mette in condizioni di un simile rifiuto anche nel presente. È infatti qualcosa che deve camuffare e nascondere e che le impone sforzi di adattamento non sempre compresi pienamente dagli altri, neppure da Nina, sua sorella neurotipica. Come gli altri romanzi della collana *I geodi* – dal nome che, come si legge sul loro sito, richiama quei “sassi, inutili e tondeggianti, che al loro interno nascondono tesori di cristallo colorato, se si sa come aprirli” – questa storia offre “uno sguardo diverso sul mondo che ci circonda: uno sguardo curioso, aperto, interessato, mai spaventato”.

La collana è stata ideata dalla casa editrice [Uovonero](http://www.uovonero.com/) , sempre attenta alla necessità di facilitare la lettura attraverso accorgimenti grafici come il tipo di carattere, la distribuzione del testo nella pagina, la qualità della carta che evita i riflessi e non consente di vedere in trasparenza le parole scritte sul retro delle pagine. **Il romanzo è stato un successo in Inghilterra** : la giovane scrittrice scozzese esordiente Elle Mc Nicoll, avida lettrice di storie e stanca di non trovarne a sufficienza con protagonisti nella sua stessa condizione neurodivergente, ha cominciato a scriverne lei stessa riuscendo a proporre una storia molto convincente. Osservandola in qualche video da lei prodotto sulla scrittura creativa, non è facile definirla autistica, proprio come capita ai personaggi di Addie e dell’altra sua sorella maggiore Keedie, che vivono tratti della sindrome nel suo estremo ad alto funzionamento. Grazie a questa vicinanza dei vissuti dell’autrice con i personaggi immaginati, **entriamo nella loro mente con vivido e semplice effetto scoprendo le difficoltà cui una persona autistica deve far fronte, legate soprattutto alla percezione sensoriale, all’organizzazione delle informazioni e all’impatto nella vita di relazione.** Fondamentale quella che la protagonista ha con le due sorelle così diverse. Da un lato Keedie che offre ad Addie – amante delle parole, dei loro significati e delle loro chiare regole più che dei messaggi non verbali espressi da volti poco sinceri- una sponda determinante. Autistica come lei, la aiuta a divenire maggiormente consapevole delle sue difficoltà poiché entrambe utilizzano gran parte delle loro energie per adattarsi ad [un mondo fatto a misura di persone normali](https://www.ombreeluci.it/2020/monza-primo-supermercato-autismo/) : confrontarsi in questo sarà di reciproco vantaggio per accogliersi nei propri limiti.

Nina, il personaggio con un arco evolutivo maggiore degli altri, raccoglie temi importanti rispetto al vissuto di fratello/sorella di una persona autistica: è soprattutto attraverso di lei che impariamo molto anche sui nostri “normali” atteggiamenti. **Insieme, si ritroveranno orgogliosamente accanto ad Addie che si batte contro la maggioranza, con coraggio ed autistica determinazione, per il memoriale delle donne condannate come streghe.** Proteggendo nel loro ricordo quella scintilla che è in lei e in quanti che, come lei, non sono compresi e accettati nel loro essere autistici (l’autismo, sottolinea Addie, non è una cosa che si ha ma che si è) sfociando poi in comportamenti di allontanamento, timore e bullismo. Comportamenti che, grazie a storie come queste, speriamo davvero divengano sempre meno frequenti.

 ### Una specie di scintilla **Autore** : Elle McNicoll **Traduzione:** Sante Bandirali **Editore:** Uovonero **Pubblicato:** 2 aprile 2021 **Pagine:** 192 **Prezzo:** 15€ **ISBN:** 9791280104069 

*Editoriale* ** ** [**Nove punti**](https://www.ombreeluci.it/2021/nove-punti/) di Cristina Tersigni

*Focus: Guardami, questa/questo sono io* **Inneschiamo la valanga?** di Giulia Galeotti **Cosa c'è sotto gli aggettivi** di Laura Coccia **Con gli occhi di Corrado** di Giorgia Fontani **Chi mettere al centro dell'obiettivo?** di Enrica Riera **Eliminarli dalla nostra vista** di Vittore Mariani

*Intervista* **Far vivere il luogo (e le persone) di cui si è custodi** di Cristina Tersigni

*Dall'archivio* **Quel vecchio signore che non conosciamo** di Marie Hélène Mathieu

*Testimonianza* [**Mio figlio, che non voleva vedermi piangere**](https://www.ombreeluci.it/2021/mio-figlio-che-non-voleva-vedermi-piangere/) di Grazia Maria Romanini

*Associazioni* **Quante cose possono nascere intorno a un libro** di Cristina Tersigni

*Fede e Luce* **Piccole cronache dalla Lunigiana** dalla Provincia di Kimata

*Spettacoli* **Incapace di reinventarsi** di Claudio Cinus **Arriva Pablo, che vede il mondo a modo suo** di Matteo Cinti

**Dialogo Aperto **

*Libri* [**Maneggiare con cura**](https://www.ombreeluci.it/2021/maneggiare-con-cura-di-marco-bove-recensione/) di Marco Bove ** ** [**Una specie di scintilla**](https://www.ombreeluci.it/2021/una-specie-di-scintilla-recensione/) di Elle McNicoll [**E poi saremo salvi**](https://www.ombreeluci.it/2021/e-poi-saremo-salvi-recensione/) di Alessandra Carati ** Quello che non uccide** di David Lagercrantz

*Diari* **Padel, una parola che non si capisce** di Benedetta Mattei **Tornando a casa** di Giovanni Grossi