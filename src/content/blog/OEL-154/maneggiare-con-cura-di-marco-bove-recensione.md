---
title: Maneggiare con cura di Marco Bove – Recensione
date: 2021-05-17
author: Giulia Galeotti
slug: maneggiare-con-cura-di-marco-bove-recensione
lang: it
wp_id: 25044
original_url: "https://www.ombreeluci.it/?p=25044"
cluster_id: 6
has_comments: false
umap_x: 8.248295783996582
umap_y: 11.426308631896973
umap_z: 6.1427788734436035
issue_number: OEL-154
id_numero: "OEL-154"
numero_rivista: "Ombre e Luci"
---
Èil diario intimo e profondo di un sacerdote. Il racconto del suo percorso, delle sue scelte, degli scambi e della vocazione che lo hanno reso l’uomo di Dio che è. Partendo dall’incontro a 15 anni con Lucrezia, ragazzina con una grave disabilità (incontro che i lettori di Ombre e Luci hanno ascoltato in anteprima nel corso della densa intervista che egli ci ha rilasciato qualche numero fa), in *Maneggiare con cura* (EDB 2021) don Marco Bove ripercorre le tappe che lo hanno condotto non solo al sacerdozio, ma a un sacerdozio intimamente intrecciato con la disabilità. Per questo le sue parole e le sue azioni sono così significative, per questo lasciano il segno.

— Leggi anche: [**la nostra intervista a Marco Bove**](https://www.ombreeluci.it/2019/lucrezia-e-il-marco-di-ieri-e-di-oggi/)

**Perché don Marco non solo azzera ogni differenza tra noi e loro** ( *La fragilità delle nostre vite* è il sottotitolo del libro), **ma sa di cosa parla quando parla di fragilità, disabilità e limiti, più o meno apparenti** . C’è visione, c’è lo sguardo che sa essere, insieme, concreto e teorico; pratico e spirituale. **La voce di Bove – oggi presidente della Fondazione Istituto Sacra Famiglia e assistente spirituale internazionale di Fede Luce – merita davvero di essere ascoltata.** Non solo da chi lo conosce, ma dalla Chiesa che ha ancora molto da imparare. Esattamente come la società.

 ### Maneggiare con cura. La fragilità delle nostre vite **Autore** : Marco Bove **Editore:** EDB **Pubblicato:** 22 aprile 2021 **Pagine:** 128 **Prezzo:** 12€ **ISBN:** 9788810513842