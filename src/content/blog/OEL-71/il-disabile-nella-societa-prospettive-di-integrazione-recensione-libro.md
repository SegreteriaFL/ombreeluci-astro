---
title: "Il Disabile nella Società: Prospettive di integrazione - Recensione libro"
date: "2000-09-28"
author: "Redazione"
theme: "cluster-0"
cluster_id: 0
slug: "il-disabile-nella-societa-prospettive-di-integrazione-recensione-libro"
lang: it
wp_id: 17973
has_comments: false
tema_code: "T01"
tema_label: "Vivere la disabilità"
categoria_menu: "Disabilità"
issue_number: OEL-71
id_numero: "OEL-71"
numero_rivista: "Ombre e Luci"
---
In questo libro, viene fatto il punto sulla situazione del disabile nella nostra società partendo da un’analisi generale del problema fino ad arrivare al racconto delle proprie esperienze personali. L’autore è nato cerebroleso e può dunque parlare del disabile nella società sotto un’ottica nuova e personale.

All'inizio si analizzano gli aspetti generali della disabilità e si descrivono le tipologie più frequenti. Viene poi studiato con precisione come si pone la legge di fronte al problema, i diritti che prevede e le norme in atto. L’autore descrive gli aspetti sociologici di questa realtà, dalle associazioni di volontariato alle varie forme di integrazione (la famiglie, il matrimonio, il problema della solitudine, le possibilità offerte dalla tecnica). Infine descrive le sue esperienze in vari campi come lo studio, il lavoro o lo sport (dal 1997 è campione del mondo di body-building, categoria disabili), parlando sia delle difficoltà che dei successi.

Angelini laureato in Giurisprudenza e in Scienze Politiche, vive da solo grazie al suo lavoro di avvocato, con l’aiuto di una persona specializzata. Nel libro sostiene che un disabile deve soprattutto essere considerato come un soggetto attivo e non come l’oggetto del nostro aiuto compassionevole.

Questo libro non presenta proposte concrete per l’integrazione del disabile fra i normodotati. Descrive invece la sua posizione nella società attuale e le difficoltà che emergono dai due lati impedendo l’incontro e il reciproco arricchimento. L’integrazione è riuscita quando le due parti si accettano con le proprie caratteristiche, quando la diversità è vista come fonte di arricchimento, quando si è pronti allo scambio. Questo può avvenire solo sormontando i pregiudizi che mostrano il disabile come un peso e imparando a conoscersi.

Il libro, scritto con un linguaggio asciutto, è destinato a tutti coloro che desiderano conoscere questa realtà e averne una visione d’insieme.

*Anna Pia Brancoli*, 2000