---
title: Sretan Boži!
date: 2013-12-14
author: Redazione
slug: sretan-boi
lang: it
wp_id: 4794
original_url: "https://www.ombreeluci.it/?p=4794"
cluster_id: 0
has_comments: false
tags:
  - natale
umap_x: 5.6140313148498535
umap_y: 5.867341995239258
umap_z: 12.40283489227295
issue_number: OEL-124
---

InCroazia la festa del Natale si prepara già molto intensamente durante l’Avvento con la partecipazione alle messe dette «zornice», messe dell’aurora.

**Le «zornice», messe del Tempo d’Avvento, si celebrano quotidianamente prima dell’alba** . Si va in chiesa quando è ancora notte e si ritorna a casa al primo chiarore! Spesso c’è già la neve... ma non fa niente! molta gente ci va. La chiesa si riempie e la liturgia è resa piu viva dai bei canti propri dell’Avvento che si cantano esclusivamente in questo periodo. Essi ricordano che Maria è la vera «aurora luminosa».

**All’inizio di dicembre si prepara il grano.** Chicchi di grano sono disposti in piccoli recipienti. Devono germogliare per essere pronti per la decorazione a Natale . Ci vuole molta cura e attenzione: la giusta quantità di acqua, una buona esposizione alla luce in modo che il grano sia verde e fresco e raggiunga un’altezza di 25 o 30 cm proprio a Natale. Si aggiuge un nastro con i colori della Croazia e al centro si mette una candela . Così il grano germogliato ornera il presepe, la tavola, le finestre… e sarà una bella decorazione anche in chiesa.

**«Badnjak», la vigilia, gli ultimi preparativi… e in ogni casa ci deve essere il pesce!** Si arriva alla Messa di mezzanotte e comincia il bellissimo repertorio dei Canti Natalizi. Ce ne sono moltissimi: belle melodie, semplici e popolari. Il contenuto di questi canti è di una grande ricchezza biblica e teologica e durante tutto il Tempo Natalizio essi sostituiscono le preghiere liturgiche come il Kyrie Eleison, il Gloria, il Credo…

**Il Natale è vissuto come festa e celebrazione della famiglia** , attorno alla Famiglia di Betlemme che è presente e resa visibile nel presepe. Si porta a casa un piccolo tronco di legno, simbolo del calore del focolare. Sotto la tovaglia che copre la tavola preparata per la festa si mette un po’ di paglia e di paglia si copre anche il pavimento. I bambini saranno contenti di dormire su questa paglia… ogni famiglia diventa una piccola Betlemme.

**Il Natale è stato fonte di ispirazione per i pittori nativi croati.** Un Natale semplice e povero, in cui la tradizione popolare sostiene la fede degli umili che trovano tanta dolcezza nel guardare quel Bambino che si è fatto così vicino alle loro pene e alle loro fatiche quotidiane.

*Maria Grazia* , Croazia