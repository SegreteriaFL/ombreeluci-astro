---
title: Feliz Natal!
date: 2013-12-14
author: Redazione
slug: feliz-natal
lang: it
wp_id: 4792
original_url: "https://www.ombreeluci.it/?p=4792"
cluster_id: 0
has_comments: false
tags:
  - natale
umap_x: 5.621790409088135
umap_y: 5.877147674560547
umap_z: 12.393718719482422
issue_number: OEL-124
id_numero: "OEL-124"
numero_rivista: "Ombre e Luci"
---
Ingenerale il Natale è diventata un’occasione per guadagnare! C’è pubblicità dappertutto per invogliare la gente a fare acquisti. Ci sono moltissime decorazioni in giro, alberi natalizi, Babbo Natale, folletti, campane, ma quasi non si vedono immagini di Gesù.

**È interessante che in Brasile siamo in estate** , fa caldo e ugualmente gli addobbi risentono dell’influenza dell’Europa, c’è la neve, bambole molto vestite come fosse molto freddo e Babbo Natale vestito come in inverno. Ci si preoccupa molto per il mangiare e per acquistare vestiti nuovi.Spesso si sente dire: “Passeremo un bel Natale, faremo un ottimo cenone, i bambini indosseranno vestiti molto belli e ci faremo tanti regali.”

**Nelle grandi ditte ci si scambiano dei regali** e si festeggia a base di molte bevande alcoliche.

**C’è però molta cura nel preparare i cristiani alla nascita del Bambino Gesù nei nostri cuori.** Nelle parrocchie si fanno delle novene in Chiesa, nelle case di ogni genere, per le strade… Quotidianamente ci si incontra per fare delle riflessioni su un testo biblico, con canti, preghiere e impegno. Generalmente si forma una comunità tra i partecipanti.

**Nelle chiese c’è la messa solenne a mezzanotte** , o comunque tra le 19 e le 21, con molta partecipazione da parte delle persone.

**Dopo la messa tutta la famiglia si riunisce** , con nonni, genitori, zii, zie, cugini fratelli e sorelle; c’è la preghiera, talvolta si fa la rappresentazione del Presepio e si scambiano i regali. Le case sono decorate con il Presepio e l’albero di Natale.

**Quando ci sono dei bambini c’è anche la presenza gioiosa di Babbo Natale.**

**Ogni comunità di [Fede e Luce](https://www.fedeeluce.it/) celebra il suo Natale con i suggerimenti del [Carnet de Route](https://www.fedeeluce.it/carnet-de-route/)** . Generalmente c’è una riunione con festa più grande del solito, si mangia insieme in casa di un membro della comunità o in Parrocchia. Si fa il mimo della nascita di Gesù, si prega insieme e ci si scambiano i doni.

All’inizio di dicembre, nelle città dove c’è più di una comunità, si fa un incontro di formazione fra tutti i membri di tutte le comunità per celebrare insieme il Natale, con grande gioia e amicizia.

*Maria Silvia e Zilda* , Brasile