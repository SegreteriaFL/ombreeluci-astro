---
title: Merry Christmas!
date: 2013-12-14
author: Redazione
slug: merry-christmas
lang: it
wp_id: 4806
original_url: "https://www.ombreeluci.it/?p=4806"
cluster_id: 0
has_comments: false
tags:
  - natale
umap_x: 5.597806453704834
umap_y: 5.8087005615234375
umap_z: 12.435137748718262
issue_number: OEL-124
id_numero: "OEL-124"
numero_rivista: "Ombre e Luci"
---
Ipreparativi per Natale iniziano i primi di novembre quando cominciano ad apparire nelle case e nei negozi i primi pudding natalizi. **Il pudding è un dolce composto da un mix di frutta, spezie, farina e liquore.** Tutta la famiglia è coinvolta nella preparazione, è considerato un rito portafortuna. Dopo una cottura al vapore, viene lasciato riposare per circa 8 ore, riempiendo la casa con un meraviglioso aroma di frutta e spezie.

**La domenica prima di Natale** tutti i membri della famiglia, madre, padre, figli e nipoti si riuniscono per mangiare e scambiarsi regali insieme. A Natale tutti restano a casa per passare del tempo insieme e i bambini ricevono i regali di Babbo Natale.

**Quando ero bambina, durante la vigilia, seguivamo le notizie dall’officina di Babbo Natale al Polo Nord.** Quando Babbo Natale partiva per il suo viaggio nel mondo, andavamo tutti a letto così ci trovava addormentati quando bussava alla nostra porta. Ora i bambini riescono a seguire il tragitto di Babbo Natale sui loro computer. Quando arriva in Europa vanno a letto ma trovano difficile addormentarsi come facevamo noi una volta.

**Le chiese sono decorate con festoni e edera.** Alcune hanno alberi di Natale, tutte hanno un presepe di fronte all’altare. La mattina di natale i bambini prendono i doni dall’albero per condividerli con gli altri. La messa di mezzanotte è celebrata nelle grandi chiese, in quelle più piccole la messa si svolge un po’ prima, in serata.

**Ricordo quando ero piccola: primi anni 50, vigilia di Natale, io e mia madre che camminiamo nella neve con tutti i miei fratelli per andare alla messa di mezzanotte.** Ci tenevamo tutti per mano nella notte, cercando di non cadere nella neve. Una nuotata nelle acque gelate del mare è diventata ormai tradizione nel giorno di Natale, si tratta di un’iniziativa per raccogliere fondi per i meno fortunati. Alcuni invece fanno il “tuffo ghiacciato” il giorno di Santo Stefano.

**A Santo Stefano c’è la tradizione di andare a caccia di passerotti.** Alcuni gruppi vanno in giro a intrattenere il vicinato con musica, balli e canzoni tradizionali, solitamente poi vengono invitati e coinvolti nelle fiere in festa. In pratica si tratta di un gruppo di giovani vestiti in coordinato e pronti ad intrattenere.

**Pietanze tipiche del Natale sono pollo, prosciutto, maiale, arrosto e tutti i tipo di verdura.** Tra i dolci troviamo il pudding natalizio e le Mince Pies Trifles (piccole tortine al bicchiere, composte da pan di spagna a cubetti e guarnite con ciliegie o altra frutta) .

**Molte delle tradizioni che conoscevo da piccola sono cambiate.** Spero di avervi dato un assaggio del natale in Irlanda.

*Mary,* Irlanda