---
title: Il vecchio re nel suo esilio - Recensione
date: 2012-03-16
author: Redazione
slug: il-vecchio-re-nel-suo-esilio-recensione
lang: it
wp_id: 36308
original_url: "https://www.ombreeluci.it/?p=36308"
cluster_id: 6
has_comments: false
umap_x: 7.446279525756836
umap_y: 11.61352825164795
umap_z: 4.721385478973389
issue_number: OEL-118
id_numero: OEL-118
---
I
l vecchio re è l’anziano padre dell’autore e il suo esilio è la malattia di Alzheimer che l’ha colpito negli ultimi anni della sua vita. Si dice che la malattia di Alzheimer porti inesorabilmente ad interrompere i rapporti tra la persona malata e gli altri, in questo caso invece il figlio sente che è l’ultima occasione per conoscere veramente suo padre: “Dato che mio padre non può più percorrere il ponte che porta al mio mondo, devo essere io a percorrerlo per andare da lui”. Attraverso un racconto piacevole, intenso, ma anche divertente, l’autore ripercorre la storia della sua famiglia, i rapporti tra i vari componenti, la ragione delle cose e trova così un intenso autentico rapporto con suo padre Il padre manifesta una nuova visione della vita, vista da un’angolazione diversa e le sue frasi, talvolta inserite in un contesto avulso, manifestano una saggezza nuova e lasciano scoprire la sua affettività. “Per mio padre, l’Alzheimer non è stato certo un vantaggio, ma per i suoi figli e nipoti è stato anche istruttivo, in diverse occasioni. In fondo il compito dei genitori consiste nel far capire qualcosa ai figli. La vecchiaia come ultima tappa della vita è una forma di cultura che cambia in continuazione e va riimparata ogni volta. E quando un padre non ha più altro da insegnare ai suoi figli, può ancora insegnare cosa significhi essere vecchi e malati. Il rapporto padre figlio può voler dire anche questo, in buone condizioni. Perché la rivincita sulla morte si può esercitare solo quando si è ancora in vita”.
*R.M.*
, 2012