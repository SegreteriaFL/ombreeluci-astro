---
title: La matta di piazza Giudia | Recensione
date: 2024-08-16
author: Giulia Galeotti
slug: la-matta-di-piazza-giudia-recensione
lang: it
wp_id: 44994
original_url: "https://www.ombreeluci.it/?p=44994"
cluster_id: 2
has_comments: false
umap_x: 7.596046447753906
umap_y: 9.496454238891602
umap_z: 5.892388343811035
issue_number: OEL-165
id_numero: OEL-165
---
Giugno 1928: dietro denuncia, il Commissariato di pubblica sicurezza di Porta Pia dispone l’internamento nell’Ospedale psichiatrico di Santa Maria della Pietà di una ragazza di 15 anni e mezzo. La «degenerata», la «pazza morale» (come viene definita in cartella clinica), che complessivamente sarà ricoverata 4 volte, si chiama Elena Di Porto. **La sua unica colpa è quella di avere un carattere esuberante, anticonformista.** Ricostruita da Gaetano Petraglia, la vita di questa donna ebrea, nata nel 1912 nell’antico Ghetto di Roma, madre di due figli e morta ad Auschwitz, **è una storia di coraggio, di insofferenza a prepotenze e ingiustizie, di amore** (Elena si sarebbe potuta salvare dal rastrellamento del 16 ottobre 1943). E di denuncia dell’orrore del sistema manicomiale italiano, smantellato da Franco Basaglia, di cui proprio quest’anno cade il centenario dalla nascita.

 ### La matta di piazza Giudia **Autore** : Gaetano Petraglia **Editore:** Giuntina **Pubblicato:** 2022 **Pagine:** 220 **Prezzo:** 16€ **ISBN:** 9788880579649​