---
title: Film - Un silenzio particolare
date: 2005-03-16
author: Maria Teresa Mazzarotto
slug: film-un-silenzio-particolare
lang: en
numero_rivista: "Ombre e Luci"
id_numero: "OEL-89"
issue_number: OEL-89
wp_id: 30714
original_url: "https://www.ombreeluci.it/?p=30714"
cluster_id: 9
has_comments: false
umap_x: 8.73064136505127
umap_y: 8.88771915435791
umap_z: 3.334681272506714
---
> “Volevo far conoscere la Comunità del Sole che io e mia moglie Clara Sereni abbiamo fondato per promuovere progetti che coinvolgono disabili. Ho girato il film nel corso di due anni, nei weekend: c’è la vita nei casolari, ma anche la mia, quella di Clara e di nostro figlio. Questa parte ha preso il sopravvento: è diventata un diario privato (...) Il film, da un'esperienza che poteva avere un senso per me e la mia famiglia, è diventato qualcosa di più universale: lo sguardo dall'interno su una ‘famiglia parti colarÈ.”

C
on queste parole il regista Stefano Rulli presenta il suo film che, ai nostri lettori, consigliamo caldamente di vedere, magari cercandolo in videocassetta o DVD. Si tratta di una storia ripresa nel momento e nel luogo in cui avviene, con protagonisti che non recitano o raccontano, ma vivono i fatti della loro vita. Con le feste ai Casali, gli incontri con gli amici, un matrimonio, le serate accanto al camino tra canzoni e bicchieri di vino, si intreccia la storia di Matteo, il figlio disabile psichico del regista. Abbiamo incontrati altri ragazzi come lui e qui lui è l’immagine di tutti loro. Matteo ci racconta il silenzio e il disagio, la sofferenza e l'insofferenza, l’ansia nei rapporti, il rifiuto del contatto e la ricerca del contatto, il gesto violento e il dolore per il gesto violento, che è di tutti loro. Allo stesso modo suo padre e sua madre, per il modo in cui gli sono vicini, per quello che fanno e dicono e pensano, sono testimoni indimenticabili di tanti genitori che combattono la loro stessa battaglia. È il “silenzio particolare”? è forse quello di Matteo chiuso, solo, nella macchina del padre durante la festa? o quello che sale dalle colline umbre verso sera quando tutti sono andati via? è quello che scende tra i genitori dopo una giornata difficile? è quello che avvolge noi spettatori mentre usciamo alla fine dello spettacolo?
*Tea Cabras*
, 2005

[Pasqua significa “passaggio”](https://www.ombreeluci.it/2022/pasqua-significa-passaggio/) di M.Bertolini [La tentazione di fuggire](https://www.ombreeluci.it/2005/la-tentazione-di-fuggire-di-fronte-alle-difficolta/) di don M. Bove

#### Autismo

[Autismo Un altro modo di percepire il mondo](https://www.ombreeluci.it/2005/autismo-un-altro-modo-di-percepire-il-mondo/) di M. Lemay [Il bambino autistico - Convegno](https://www.ombreeluci.it/2005/convegno-il-bambino-autistico/) di L. Nardini [Oliviero](https://www.ombreeluci.it/2005/autismo-la-storia-di-oliviero/) di V. e I. Ruisi [Curare l’autismo a casa](https://www.ombreeluci.it/2005/curare-lautismo-a-casa-un-opera-damore/) di J. Gross [George e Sam - Recensione](https://www.ombreeluci.it/2005/giorgio-e-sam-una-madre-due-figli-autistici-e-il-racconto-di-unintensa-quotidianita-recensione/) di T. Cabras [Autismo - Che fare per questi figli](https://www.ombreeluci.it/2005/autismo-che-fare-per-questi-figli/) di P. Quattrucci e P. Fedele Za [Date ai figli cose diverse](https://www.ombreeluci.it/2005/date-ai-figli-cose-diverse/)

#### Rubriche

[Dialogo aperto](https://www.ombreeluci.it/2005/dialogo-aperto-n-89/)

#### Film

[Film - Un silenzio particolare](https://www.ombreeluci.it/2005/film-un-silenzio-particolare/) di T. Cabras

#### Libri

[II padre e lo straniero - Recensione](https://www.ombreeluci.it/2005/ii-padre-e-lo-straniero-recensione/) , Ursula Hegi [Come pietre nel fiume - Recensione](https://www.ombreeluci.it/2005/come-pietre-nel-fiume-recensione/) , G. De Cataldo