---
title: Fede e Luce incontri internazionali e nazionali 1977
date: 1977-06-20
author: Mariangela Bertolini
slug: fede-e-luce-incontri-internazionali-e-nazionali-1977
lang: it
wp_id: 43742
original_url: "https://www.ombreeluci.it/?p=43742"
cluster_id: 5
has_comments: false
tags:
  - incontri-internazionali
umap_x: 7.8552470207214355
umap_y: 8.489588737487793
umap_z: 13.83790111541748
issue_number: INS-15
id_numero: "INS-15"
numero_rivista: "Insieme"
---
### Madrid : Incontro Internazionale - Cuneo: Incontro Nazionale

Fede e Luce è uno spirito, un'amicizia, un atteggiamento interiore. Ma... non basta dire "vogliamoci bene" per fare qualche passo in avanti. Riunioni, feste, incontri, giornalino, necessitano di preparazione. Per questo, di tanto in tanto, si fanno degli incontri di responsabili, sia sul piano internazionale che nazionale.

Per chi non lo sa ancora, i responsabili internazionali del Movimento Fede e Luce sono:

- Jean Vanier (Canada) responsabile generale - M. Hélène Mathieu (Francia) - Père Georges Vijda (Danimarca)

Ogni paese ha un suo responsabile nazionale aiutato dai responsabili di gruppo.

In gennaio 77 si sono svolte tre riunioni internazionali:

- una a **Madrid** per la regione latina (Francia, Portogallo, Spagna, Belgio, Svizzera, Italia) - una a **Birmingham** per la regione inglese (Inghilterra, Irlanda, Germania, Danimarca, Svezia) - una in **Canada** per il Canada e gli U.S.A.

I temi trattati in questi incontri sono stati:

- fare il punto della situazione in ogni paese: progressi, difficoltà, progetti. - approfondimento su come far nascere, crescere una comunità Fede e Luce (responsabili, giovani, genitori, sensibilizzazione delle Parrocchie, ruolo pastorale e sociale di Fede e Luce ecc. )

Questi incontri sono sempre all'insegna dell'amicizia, della gioia di ritrovarsi, di preghiera, di affiatamento con la città ospite.

L'équipe italiana che ha preso parte all'incontro di Madrid era composta da Enzo Ferrazzoli, Mariangela Bertolini, Maria Grazia Pennisi, Lucia Pennisi, Guendalina Malvezzi, di Roma; Don Francesco Marchini, Lucetta Battilani, di Parma; Mimmo Alpigiano di Cuneo.

Su proposta di Mimmo, una volta rientrati da Madrid, si è pensato di riproporre l'incontro, con gli stessi temi di Madrid, per i responsabili italiani: così c'è stato l'incontro di Cuneo (19-20 marzo 1977).

Da Roma 17 persone (di cui molti giovani), da Parma 9, da Milano 6; da Cuneo - tanti -.

Sono stati due giorni intensi, che ci hanno fatto godere di un'accoglienza generosa e calorosa, di un'organizzazione perfetta, grazie ai nostri amici di Cuneo,

Gli argomenti trattati, la preghiera in comune, la festa, tutto ci è servito di incoraggiamento per continuare.

Sono stati fatti progetti piccoli e grandi. Per la prima vera 1978 si prevede un incontro nazionale ad Assisi (tutti possono partecipare) al quale parteciperanno gli amici del Belgio e della Svizzera.

Grazie di cuore, a nome di tutti, agli amici di Cuneo.

*Mariangela Bertolini* , 1977

*Chi non vede, chi non capisce che pietre, mattoni e tegole sono, nello stesso tempo, tutto e niente per diventare una casa?*

In mucchio, hanno valore di speranza. A servizio di un progetto, vivendo l'unità, esse formano un insieme, e l'insieme è migliore delle parti disperse.

**H. Camara**