---
title: "Pedagogia dei genitori e disabilità - Recensione"
date: "2005-12-23"
author: "Cristina Tersigni"
theme: "cluster-0"
cluster_id: 0
slug: "pedagogia-dei-genitori-e-disabilita-recensione"
lang: it
numero_rivista: "Ombre e Luci"
id_numero: "OEL-92"
issue_number: OEL-92
wp_id: 31236
has_comments: false
tema_code: "T02"
tema_label: "Famiglie, genitori, fratelli"
categoria_menu: "Famiglie"
---
La Pedagogia dei genitori è un progetto di formazione che mette in contatto i genitori di una persona disabile con i diversi soggetti professionali con cui la famiglia stessa è chiamata a confrontarsi (scuola, medici, operatori sociali, amministratori pubblici....). Soprattutto per evidenziare la competenza dei genitori stessi: "Le nostre parole raccontano, insieme alle nostre emozioni, anche una immagine diversa da quella medica, dei nostri figli, sicuramente inedita [...] La nostra esperienza diviene una competenza condivisibile, che permette agli specialisti di arricchire la loro visione delle problematiche legate alla disabilità e di pensare a percorsi terapeutici e assistenziali, di modi e forme diverse dalle attuali". Il libro è un fedele resoconto dei sei incontri tematici svolti nel 2002 intorno ai temi della prima comunicazione, dell'integrazione scolastica, dell''integrazione sociale e il tempo libero, dell'integrazione lavorativa, dell'orgoglio e la gioia di essere genitori e di una sintesi e prosecuzione del progetto. Molti i genitori che raccontano le loro storie, ma anche gli operatori e gli speciali sti e anche altri familiari o amici: tutti per sottolineare quanto la famiglia sia componente essenziale nell'educazione: non più solo un contenitore da riempire di informazioni ma portatrice di conoscenze in grado di formare gli operatori stessi.

*Cristina Tersigni*, 2005Menu 92