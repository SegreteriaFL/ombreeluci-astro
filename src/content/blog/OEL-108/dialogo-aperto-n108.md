---
title: Dialogo Aperto n.108
date: 2009-12-10
author: Redazione
slug: dialogo-aperto-n108
lang: it
wp_id: 34589
original_url: "https://www.ombreeluci.it/?p=34589"
cluster_id: 11
has_comments: false
umap_x: 4.7571492195129395
umap_y: 7.672149181365967
umap_z: 10.907849311828613
issue_number: OEL-108
id_numero: "OEL-108"
numero_rivista: "Ombre e Luci"
---
### Sei ancora vivo?

Questa è la domanda che mi fanno amici e conoscenti davanti al mio “silenzio stampa” prolungato! Le ragioni del mio silenzio non sono il segno di un “affievolirsi” del mio cuore di amico che è sempre felice di essere amato e di poter amare, sia le persone che incontra ogni giorno, sia gli amici che porta nel cuore. È solo la vita sovraccarica di impegni e di lavoro che, in questi ultimi mesi, provoca un disordine continuo sulla scrivania e ruba tempo per scrivere e fare visite. Ho vissuto un anno bello e “pesante”. Bello perché mi sento utile davanti a tutte le persone con cui lavoro e che posso aiutare e accompagnare come sacerdote. Non sono le attività nei tre piccoli villaggi, con 900 abitanti, che pesano, ma tutto il resto che si aggiunge. Nella nostra Casa Ospitaliera “Chateau-Verdun”, sempre più gruppi e incontri imprevisti e interessanti con ospiti o passanti “rubano” ore di presenza. L'impegno nella comunità di Fede e Luce, il servizio come “Segretario per la Vita consacrata nella diocesi”, gruppi di preghiera fino ad Aosta e sempre più persone che cercano una guida spirituale, occupano il resto del tempo. Dal 17 agosto 2009 abito alla canonica di Orsières, con tre confratelli. I nuovi parrocchiani mi hanno accolto con molta simpatia. Il cuore è un po’ triste perché ho lasciato i miei amici valdostani e italiani. Ma è con il cuore pieno di fiducia che ho risposto di “sì” senza esitare al Prevosto dopo aver capito le ragioni del cambiamento. Capite, vero, che non sono disoccupato? Ora spero che il “nonno” (in età) dal cuore sempre intraprendente possa diventare (finalmente) un po’ più saggio...con l’aiuto della preghiere e dell’amicizia di tante persone che riempiono il suo cuore e ne fanno un uomo e un sacerdote felice, malgrado tutto quello che va male nel mondo. Ho bisogno di “angeli custodi” — come voi — che mi accompagnino ogni giorno nel pensiero del loro cuore e nella preghiera della loro anima. Ve ne sono molto grato perché senza l’aiuto “d’altrove” le nostre attività pastorali rimangono senza frutto. Vi lascio con le parole di una vecchia perpetua che mi diceva la sua gioia di sapere che arrivavo nel suo paese. Le parlo delle mie preoccupazioni perché vi conosco pochi abitanti. Lei mi risponde senza esitare: “È semplice: devi amarli ed essi ti ameranno!” Parola profetica che non vale solo per i nuovi parroci.
*P. Klaus Sarbach*

---

### Dipende anche da te se Ombre e Luci vive o muore

Fai attenzione all'etichetta con il tuo indirizzo: trovi indicata la scadenza del tuo contributo. Inviare solleciti di pagamento rappresenta una voce di costo sempre più pesante: aiutaci ad evitarla! Se sull’etichetta trovi indicata la dicitura “Diffusione” vuol dire che stai ricevendo il giornalino gratuitamente, per conoscerlo senza alcun impegno. Se, come speriamo, alla fine dell’anno lo trovassi di tuo gradimento ti preghiamo di formalizzare il tuo contributo alla scadenza indicata sull’etichetta oppure di segnalarci (anche via mail) che non ti interessa riceverlo. Per ogni segnalazione o suggerimento scrivi a: ombreeluci@gmail.com