---
title: "L’intimità del corpo: di fronte alla nudità non è facile"
date: "2009-12-10"
author: "Redazione"
theme: "cluster-0"
cluster_id: 0
slug: "lintimita-del-corpo-di-fronte-alla-nudita-non-e-facile"
lang: it
wp_id: 34576
has_comments: false
tema_code: "T01"
tema_label: "Vivere la disabilità"
categoria_menu: "Disabilità"
issue_number: OEL-108
id_numero: "OEL-108"
numero_rivista: "Ombre e Luci"
---
Quando aiuto un adolescente disabile a fare il bagno, non è così facile. Ci può essere una certa apprensione, un po’ di timore di fronte alla nudità. Senza infatti che questa giovane l’abbia scelto, entro nella sua intimità e sono costretta a vedere e toccare alcune parti segrete del suo corpo.

Ogni volta devo prendere coscienza che lei è costretta, per forza di cose, a mettersi a nudo davanti a me e a svelarmi senza artifici un fisico segnato dall’handicap.

Penso a te, Maria. Alla tua età preferiresti farti la doccia da sola. Vivi male questo momento, forse un modo per rifiutare il tuo handicap. Nello stesso tempo, ti piace farti bella, a volte sei contenta di non essere aiutata da genitori ma da una accompagnatrice amica. Perché questo si svolga bene cerco di anticipare, di ascoltare le tue abitudini e di prendere tutto il tempo che serve. Così gli aspetti tecnici possono cancellarsi per lasciare spazio all'amicizia.

Per te Elsa, completamente dipendente, non so come vivi la toilette, ma io apprezzo questo momento pieno di dolcezze. Nei miei gesti posso cercare di metterci l’amore come se Dio mi fosse affidato. Quello che avete fatto a uno dei miei piccoli, è a me che l’avete fatto. Queste parole danno, per me, un senso profondo a questi momenti anche quando sono penosi.

*Myriam*, accompagnatrice volontaria, 2009

(Ombres et Lumiére n. 169)