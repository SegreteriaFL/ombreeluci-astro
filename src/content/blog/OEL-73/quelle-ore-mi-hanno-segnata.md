---
title: Quelle ore mi hanno segnata
date: 2001-03-09
author: Anna Rita Cedroni
slug: quelle-ore-mi-hanno-segnata
lang: it
wp_id: 19746
original_url: "https://www.ombreeluci.it/?p=19746"
cluster_id: 5
has_comments: false
tags:
  - fede-e-luce
  - amici
  - da-un-sentiero-allaltro
umap_x: 7.3123779296875
umap_y: 9.115716934204102
umap_z: 12.302702903747559
issue_number: OEL-73
id_numero: OEL-73
---
*“Esiste un grande eppur quotidiano mistero. Tutti gli uomini ne partecipano ma pochissimi si fermano a rifletterci. Quasi tutti si limitano a prenderlo come viene e non se ne meravigliano affatto. Questo Mistero è il tempo. Esistono calendari e orologi per misurarlo, misure di ben poco significato perché tutti sappiamo che talvolta un’unica ora ci può sembrare un’eternità e un’altra passa in un attimo...dipende da quel che viviamo in quest’ora. Perché il tempo è vita. E la vita dimora nel cuore...”*

**da Momo di M. Ende**

Il tempo trascorso a [Fede e Luce](https://www.fedeeluce.it/) è stato proprio un tempo di vita, di volti, di entusiasmi...che il cuore conserva con cura e dove spesso la mente si rifugia a «salutare» persone amiche. È stato un tempo che ha visto me ragazzina percorrere la sua adolescenza e la sua prima giovinezza negli incontri, nelle feste, nei pellegrinaggi di Fede e Luce. Cuneo, Assisi, il Sempione, Napoli, Budapest...treni, corriere, macchine, aerei, per giungere agli incontri, per condividere giornate, per assaporare amicizie. Si spalancava una realtà di sofferenze, di mancanze, di rinunce, di silenzi...una realtà che cominciavo a toccare con mano e che sempre più mi chiamava nel conoscerla perché sprigionava una umanità mai incontrata e un profumo nuovo di spiritualità ...

Il mondo non vedeva, non si accorgeva di passi, di presenze di ragazzi, di famiglie, di mogli, mariti «diversi» dove la vita scorreva ma con note altre...

I libri di Jean Vanier letti e riletti, il giornalino «Ombre e Luci» atteso con ansia nella buca della posta, serate trascorse in incontri di preparazione, di formazione, di condivisione, giornate di feste grandi con amici di varie città, ore trascorse in casa di famiglie a «prendere il caffè», a festeggiare un compleanno, a mangiare insieme. Il famoso 4° momentoDurante gli incontri di Fede e Luce si vivono 3 momenti comunitari: quello dell’Accoglienza e dello scambio, quello della Festa e quello della Preghiera. Il 4° momento comprende tutte le attività, personali o di gruppo, che si svolgono al di fuori dell’incontro: telefonate, visite alle famiglie, risposta agli S.O.S., pizze, passeggiate, campeggi..., insieme ad alcune amiche ci sembrava il più importante, il più vero, il più libero da bei discorsi, dalle belle teorie, dagli entusiasmi facili perché era solo li, nel quotidiano, che toccavi con mano la diversità e ne rimanevi toccato.

**Leggi anche: [Mi hanno aperto gli occhi](https://www.ombreeluci.it/2001/mi-hanno-aperto-gli-occhi/)**

Queste ore sono quelle che mi hanno «segnato» in modo particolare, sento che nell’incontro costante con alcune famiglie una parte di me è stata quasi «benedetta». Forse è un termine un po’ eccessivo però esprime bene la mia riconoscenza, la mia gratitudine verso nomi, volti, situazioni.... Poi il mio lasciare Marzocca, venire a Bologna, lavorare ieri al Telefono Azzurro, oggi nella scuola, nella formazione professionale e nell’impegno in una associazione per i diritti umani...il tutto però sempre vissuto con quel desiderio di incontro, di accoglienza, di ricerca di giustizia di cui Fede e Luce mi ha fatto Dono. «Tutto quello che fai al più piccolo dei miei lo fai a me» (Mt. 25, 40). Questa frase del Vangelo diventa sempre più chiara. Rimane fondamentale oggi nella mia vita il tener presente (con umiltà) il valore del «piccolo» in ogni situazione, in ogni contesto, in ogni luogo e in particolare nel riconoscere e curare la mia parte piccola, più fragile, più spaventata.

In questo modo io non mi sento mai separata da questa cosa che chiamiamo «Fede e Luce» perché Fede e Luce mi «abita» anche se in modi nuovi e su percorsi diversi.

Scrivere queste brevi righe mi ha emozionata..., grazie di questa possibilità e un caro saluto a tutti gli amici, vicini e lontani con cui ho camminato insieme....

 ### Segnalateci Case-famiglia, centri di accoglienza, scuole e iniziative varie — a favore delle persone disabili — che vi hanno colpito in modo favorevole. Saremo lieti di parlarne. 

[Ombre e Luci n.73](https://www.ombreeluci.it/project/numero-73-da-un-sentiero-allaltro/)

#### Editoriale

Microgiustizia di M. Bertolini

#### Dossier: Da un sentiero all’altro

Come separare l’onda dal mare di Antonio Mazzarotto L’arma vincente nella mia vita di Francesca Mancini Quelle ore mi hanno segnata di Annarita Cedroni Mi hanno aperto gli occhi di Renata de Pascale Quando il caso non è un caso di don Paolo Spesso di notte in silenzio di Yvette Bonvin

#### Chi ha bisogno di noi

Due chiamate speciali di Vanna Rossani Domenica pomeriggio di Tea Cabras Scout a Lourdes di Daniele Cogliandro E lì ci hanno accolto con gioia di Emanuela Bignatti

#### Rubriche

Dialogo aperto Concorso fotografico

#### Altri articoli

Conoscere l'hadiacp: Cri du chat di Anna M. Cornai, Flavia Valletti, Valeria Levi Della Viola FFSS - Assistenza disabili in 179 stazioni Centro del Libro Parlato Poesie per Francesca Catechesi delle persone disabili di Corrado Dastoli [In preparazione al Pellegrinaggio Lourdes Aprile 2001](https://www.ombreeluci.it/2001/in-preparazione-del-pellegrinaggio-internazionale-a-lourdes-pasqua-12-16-aprile-2001/)