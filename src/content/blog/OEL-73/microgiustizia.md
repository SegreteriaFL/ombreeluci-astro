---
title: Microgiustizia
date: 2001-03-09
author: Mariangela Bertolini
slug: microgiustizia
lang: it
wp_id: 19781
original_url: "https://www.ombreeluci.it/?p=19781"
cluster_id: 0
has_comments: false
umap_x: 4.946605682373047
umap_y: 8.373827934265137
umap_z: 8.67422866821289
issue_number: OEL-73
id_numero: "OEL-73"
numero_rivista: "Ombre e Luci"
---
Quando subiamo un torto, ci viene subito alle labbra: «Ma questo non è giusto!» Ci sdegnamo facilmente, a volte in modo sproporzionato. Si parlava, nel numero scorso, di «nostalgia di comunione» come di una speranza che ogni uomo conosce fin dal suo nascere. Ma, non c’è forse, in noi, strettamente legato a quella speranza, un urgente bisogno di giustizia?

Che cosa sono i nostri piccoli torti quotidiani, di fronte a chi, fin dalla tenera età, ha avuto il «torto» di trovarsi in una situazione di enorme disagio? L’elenco si farebbe interminabile ed è proprio perché le situazioni di disagio — innocente o provocato — sono così numerose, che cresce intorno a noi l’imperativo bisogno di porvi rimedio. Noi che stiamo bene, noi che abbiamo tutto, che siamo amati e rispettati, circondati di benessere e di amici... non possiamo rimanere indifferenti verso questi «torti» che altri subiscono impotenti.

Se è difficile credere — come si dice spesso — che nel mondo regni la giustizia, a me sembra che dipende solo dai nostri volti, dalle nostre mani, dal nostro cuore, far regnare almeno una microgiustizia. Quella che costa poco e che ha un solo tribunale, il nostro cuore inquieto e tormentato da un rimorso che si affaccia per poi sparire prontamente: «Che cosa ci posso fare io?».

Posso fare qualche passo in più, qualche gesto in più, qualche rinuncia in più... perché quel piccolo «più» vada sul piatto della bilancia del mio fratello che ha avuto tanto di meno, così tanto di meno da non aver quasi nessuno cui dire: «Ma questo non è giusto!».

Senza dimenticare mai, che accanto a quel mio fratello e a quelli come lui, c’è il Signore Gesù che ha dichiarato, con autorità, di essere dalla loro parte.

- *Mariangela Bertolini* , 2001

[**Mariangela Bertolini**](http://www.ombreeluci.it/author/mariangela-bertolini/)

Nata a Treviso nel 1933, insegnante e mamma di tre figli tra cui Maria Francesca, Chicca, con una grave disabilità. È stata fra le promotrici di Fede e Luce in Italia. Ha fondato e diretto Ombre e Luci dal 1983 fino al 2014.

[Tutti gli articoli](http://www.ombreeluci.it/author/mariangela-bertolini) di Mariangela

#### Editoriale

[Microgiustizia](https://www.ombreeluci.it/2001/microgiustizia/) di M. Bertolini

#### Dossier: Da un sentiero all’altro

[Come separare l’onda dal mare](https://www.ombreeluci.it/2001/come-separare-un-onda-dal-mare/) di A. Mazzarotto [L’arma vincente nella mia vita](https://www.ombreeluci.it/2001/larma-vincente-nella-mia-vita/) di F. Mancini [Quelle ore mi hanno segnata](https://www.ombreeluci.it/2001/quelle-ore-mi-hanno-segnata/) di A. Cedroni [Mi hanno aperto gli occhi](https://www.ombreeluci.it/2001/mi-hanno-aperto-gli-occhi/) di R. de Pascale [Quando il caso non è un caso](https://www.ombreeluci.it/2001/quando-il-caso-non-e-un-caso/) di don Paolo [Spesso di notte in silenzio](https://www.ombreeluci.it/2001/spesso-di-notte-in-silenzio/) di Y. Bonvin

#### Chi ha bisogno di noi

[Due chiamate speciali](https://www.ombreeluci.it/2001/due-chiamate-speciali/) di Vanna Rossani [Domenica pomeriggio](https://www.ombreeluci.it/2001/domenica-pomeriggio/) di T. Cabras [Scout a Lourdes](https://www.ombreeluci.it/2001/scout-a-lourdes/) di D. Cogliandro [E lì ci hanno accolto con gioia](https://www.ombreeluci.it/2001/e-li-ci-hanno-accolto-con-gioia-la-storia-di-unadozione-particolare/) di E. Bignatti

#### Rubriche

[Dialogo aperto](https://www.ombreeluci.it/2001/dialogo-aperto-n-73/)

#### Altri articoli

[Conoscere l'hadicap: la sindrome "Cri Du Chat"](https://www.ombreeluci.it/2001/conoscere-lhadicap-la-sindrome-cri-du-chat/) di A. M. Cornai, F. Valletti, V. Levi Della Vida [Associazione Bambini Cri du Chat](https://www.ombreeluci.it/2001/associazione-bambini-cri-du-chat/) di Redazione [FFSS - Assistenza disabili in 179 stazioni](https://www.ombreeluci.it/2001/assistenza-disabili-in-179-stazioni-ferroviarie/) Centro del Libro Parlato [Poesie per Francesca](https://www.ombreeluci.it/2001/poesie-per-francesca/) [Catechesi delle persone disabili](https://www.ombreeluci.it/2001/catechesi-delle-persone-disabili/) di Corrado Dastoli [In preparazione al Pellegrinaggio Lourdes Aprile 2001](https://www.ombreeluci.it/2001/in-preparazione-del-pellegrinaggio-internazionale-a-lourdes-pasqua-12-16-aprile-2001/)