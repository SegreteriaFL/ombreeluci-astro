---
title: Domenica pomeriggio
date: 2001-03-09
author: Maria Teresa Mazzarotto
slug: domenica-pomeriggio
lang: it
wp_id: 19709
original_url: "https://www.ombreeluci.it/?p=19709"
cluster_id: 12
has_comments: false
umap_x: 7.727298259735107
umap_y: 6.809964656829834
umap_z: 10.338802337646484
issue_number: OEL-73
id_numero: "OEL-73"
numero_rivista: "Ombre e Luci"
---
Domenica pomeriggio, ore 16: un gruppo di amici della [Comunità di S. Egidio](https://www.santegidio.org/) è riunito in Trastevere nella piazzetta da cui hanno preso il nome, dove si trova anche la loro, ormai storica, sede. Sono ragazzi giovani e meno giovani, sono in maggioranza ragazzi con qualche disabilità. Si stanno organizzando per un’uscita domenicale. Salgono in diverse macchine e partono: non vanno al cinema e nemmeno a passeggio, non partono per una scampagnata. La loro mèta è più vicina. Sono diretti al Cottolengo di via di Villa Alberici dove le suore ospitano signore anziane, spesso molto avanti negli anni, spesso sole al mondo, o dimenticate dai parenti, o lontane dalle loro famiglie. Da ormai quindici anni questi ragazzi, alternandosi con il gruppo della Garbatella della stessa Comunità, trascorrono il pomeriggio festivo con queste amiche più anziane. Nel salone dell’istituto si chiacchiera insieme, si fa musica, si canta, a volte si balla. Qualche perplessità o diffidenza iniziale da parte delle ospiti è stata superata e ora, come dice Antonella, «ci aspettano come fossimo una loro famiglia».

Arrivano in gruppo ma poi nascono spontaneamente gli abbinamenti: ogni ragazzo siede vicino alla sua protetta, quella con cui sente maggiore affinità. Con lei può chiacchierare, ridere o anche restare in silenzio godendosi la sensazione di essere per lei una buona compagnia, un conforto importante.

Per Natale c’è festa grande e ogni ragazzo prepara il pacchetto-dono per la sua amica della domenica. Ci dicono che sono i ragazzi disabili del gruppo a sollecitare gli altri amici a queste visite quando arriva il momento della stanchezza. Succede che le ospiti del Cottolengo di via di Villa Alberici sono un po’ più serene per questo legame di affetto e di amicizia rinsaldato ormai da tanti anni di fedeltà. Succede che i ragazzi del gruppo, tutti indistintamente, sono oggi un po’ più ricchi dentro, un po’ più adulti, un po’ più AMICI!

- *Tea Cabras* , 2001

[Ombre e Luci n.73](https://www.ombreeluci.it/project/numero-73-da-un-sentiero-allaltro/)

#### Editoriale

Microgiustizia di M. Bertolini

#### Dossier: Da un sentiero all’altro

Come separare l’onda dal mare di Antonio Mazzarotto L’arma vincente nella mia vita di Francesca Mancini Quelle ore mi hanno segnata di Annarita Cedroni Mi hanno aperto gli occhi di Renata de Pascale Quando il caso non è un caso di don Paolo Spesso di notte in silenzio di Yvette Bonvin

#### Chi ha bisogno di noi

Due chiamate speciali di Vanna Rossani Domenica pomeriggio di Tea Cabras Scout a Lourdes di Daniele Cogliandro E lì ci hanno accolto con gioia di Emanuela Bignatti

#### Rubriche

Dialogo aperto Concorso fotografico

#### Altri articoli

Conoscere l'hadiacp: Cri du chat di Anna M. Cornai, Flavia Valletti, Valeria Levi Della Viola FFSS - Assistenza disabili in 179 stazioni Centro del Libro Parlato Poesie per Francesca Catechesi delle persone disabili di Corrado Dastoli [In preparazione al Pellegrinaggio Lourdes Aprile 2001](https://www.ombreeluci.it/2001/in-preparazione-del-pellegrinaggio-internazionale-a-lourdes-pasqua-12-16-aprile-2001/)