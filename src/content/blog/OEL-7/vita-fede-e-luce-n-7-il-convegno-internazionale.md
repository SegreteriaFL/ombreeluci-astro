---
title: Vita Fede e Luce n. 7 - Il convegno internazionale
date: 1984-09-28
author: Redazione
slug: vita-fede-e-luce-n-7-il-convegno-internazionale
lang: it
wp_id: 2406
original_url: "https://www.ombreeluci.it/?p=2406"
cluster_id: 5
has_comments: false
tags:
  - vita-internazionale
  - vita-fede-e-luce
umap_x: 7.640032768249512
umap_y: 8.862849235534668
umap_z: 14.114371299743652
issue_number: OEL-7
id_numero: "OEL-7"
numero_rivista: "Ombre e Luci"
---
**Dopo l'incontro Internazionale di Roma**
**Come promesso sull'ultimo numero pubblichiamo alcune immagini dell’Incontro Internazionale di Roma (19-25 marzo 1984) che ha visto riuniti delegati delle Comunità Fede e Luce di più di trenta paesi.**
Di seguito alcune notizie giunte da diversi paesi

### Dal Belgio

Al rientro da Roma, Jean Evariste ha mandato alle Comunità del Belgio una lettera piena di slancio: eccone qualche passo: «In questi sei giorni, abbiamo pregato spesso, mano nella mano, perché lo Spirito scenda su di noi riuniti con lo stesso sentimento durante la Messa o durante la celebrazione protestante; grazie alle conferenze e agli scambi, e come sempre a
[*Fede e Luce*](http://www.ombreeluci.it/fede-e-luce/)
, siamo ritornati bambini, attenti e colpiti dalle testimonianze e dalle grazie ricevute. Penso a te Roland di Beirut, venuto a dirci come, in mezzo alle sofferenze di ogni giorno, due comunità del Libano riescono a vivere in una città assediata da anni dalle forze siriane; e subito prendendo tra le braccia Joseph, siriano, e abbracciandolo ci dicevi: «Ma io e Giuseppe ci vogliamo molto bene». E ancora ci hai commosso tutti quando ci hai mostrato i bossoli raccolti nelle strade di Beirut e nei quali le comunità
*Fede e Luce*
hanno infilato dei fiori di carta. Grazie Roland...

### Dalla Polonia

Sono stata in Polonia dal 28 aprile al primo maggio per una sessione di formazione. Eravamo una trentina. Da qualche mese in Polonia c’è una vera esplosione: nel settembre ’83 c’erano 9 comunità, ora ce ne sono 19. Si sono così formate tre regioni i cui coordinatori sostengono le comunità nascenti. Ci trovavamo in una grande casa in campagna a pochi kilometri da Varsavia. La maggior parte dei partecipanti erano giovani e molto impegnati. Abbiamo riflettuto a lungo sul ruolo e l’importanza dell’équipe di animazione.

### Dall'Australia

Kathryn Ward scrive: «In Tasmania dal 9 all’11 maggio abbiamo avuto il nostro primo incontro di zona. La presenza di Jean Vanier è stata per noi tutti un vero regalo. I partecipanti avevano percorso migliaia di chilometri per venire: c’era Dorothy di Madras (India) che con la sua presenza ha dato all’incontro una nota internazionale. Gli stati d’Australia erano tutti rappresentati, e Christine di Hong-Kong era presente con il cuore. Vi manderò il resoconto dell’incontro, ma per ora ci tengo a dirvi due cose. Credo che
*Fede e Luce*
stia mettendo radici in quest’angolo di mondo: questi momenti di incontro cosi segnati dalla pace e dall'unità» permettono ad ognuno, rientrando a casa, di fare dei passi. D’altra parte abbiamo risentito tutti di nuovo le difficoltà e la tristezza della dimensione ecumenica. E’ una questione delicata che abbiamo abbordato con lealtà; credo che abbiamo fatto dei progressi nella comprensione e nell'accoglienza dell’altro.

### Dal Brasile

Maria Silva scrive il 10 maggio: «qui in Brasile, lavoriamo molto. Abbiamo avuto da poco l'incontro nazionale durante il quale abbiamo deciso per il prossimo anno di fare quattro incontri regionali: Sao Paulo, Rio de Janeiro, Nord Est, Governador Valadares. Durante le vacanze visiterò le comunità più lontane. Abbiamo anche deciso di come contribuire alle finanze di
*Fede e Luce*
: lo faremo durante l’Avvento e la Quaresima cercando di non mangiare più cioccolata né di andare al cinema e privandoci di qualche altra cosa per dare il corrispettivo a
*Fede e Luce*
.

### Dal Libano

La situazione nel paese è molto incerta: periodi di calma si alternano a momenti terribili. La settimana scorsa — mi dice al telefono la mamma di Roland — una scuola è stata bombardata in piena Beirut e sono stati uccisi molti bambini dagli 8 ai 10 anni. In mezzo a questi avvenimenti dolorosi,
*Fede e Luce*
è una piccola luce di speranza.

### Benvenuta Africa

Per la prima volta due paesi africani — Nigeria e Sud Africa — hanno partecipato ad un incontro internazionale F & L. Così anche l'unico continente che mancava è stato rappresentato durante l'incontro. Joshua con il suo costume e cappello caratteristici ha portato una nuova nota di colore all'incontro. Peccato che solo ora
*Fede e Luce*
si è potuta affacciare in questo grande paese. Peccato perché da ciò che Joshua ha raccontato le condizioni in cui vivono quei ragazzi sono addirittura allucinanti. E' nostro dovere essere vicini a loro, almeno nella preghiera, affinché
*Fede e Luce*
possa crescere e portare un po’ di serenità e di sorriso in quei paesi. Speriamo che al prossimo incontro nel 1986 i paesi africani presenti si saranno moltiplicati. Grazie Joshua per essere venuto, grazie Cecilia e Margaret per la vostra disponibilità. Buon lavoro e molti auguri a Teresa, coordinatore dei paesi africani. Questo articolo è tratto da
[Ombre e Luci n.7, 1984](http://www.ombreeluci.it/project/numero-7-scuola-del-fare/)
*Editoriale*
Una verità difficile a dirsi
di
*Mariangela Bertolini*
*Scuola*
Un uovo, due uova
di
*M. Grazia Granbassi*
Classe "azzurro"
di
*Madeleine Toussaint*
*Articoli*
Quel lupo dentro noi
di
*Jean Vanier*
Il volontariato
di
*Nicole Schulthes*
Storia di un'adozione
di
*Betti Collino*
Casa Jada
di
*Sergio Sciascia*
*Rubriche*
Dialogo aperto n. 7
Vita Fede e Luce n. 7 - Il convegno iterazionale
*Libri*
Li fece uomo e donna
,
*Jean Vanier*