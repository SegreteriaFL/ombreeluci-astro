---
title: I condomini solidali
date: 2001-09-27
author: Maria Teresa Mazzarotto
slug: i-condomini-solidali
lang: it
wp_id: 22593
original_url: "https://www.ombreeluci.it/?p=22593"
cluster_id: 12
has_comments: false
tags:
  - condomini-solidali
umap_x: 7.874240875244141
umap_y: 7.6925764083862305
umap_z: 8.91855239868164
issue_number: OEL-75
id_numero: OEL-75
---
Dagli amici di Milano arriva la buona notizia: i «condomini solidali» nati tra Piemonte e Lombardia sono diventati dieci e forse, presto, saranno undici.

**Che sono i condomini solidali?»** Cerchiamo di rispondervi con chiarezza e concisione. È accaduto per la prima volta ventanni fa: «Alcune famiglie **che sentivano forte l’esigenza di dare un senso alla propria esistenza lontano da questa società dei consumi, hanno deciso di vivere insieme in una villa-cascina da ristrut- turare alle porte di Milano in base a un patto di mutuo soccorso, intorno ad un progetto comune»** . È nato così il primo condominio solidale di Villapizzone (v. Ombre e Luci n. 3-1985) e quelle prime famiglie ci hanno insegnato, che è possibile «vivere vicini e solidali», con le porte aperte verso il mondo esterno in uno scambio che arricchisce, che in questo contesto non è soltanto possibile ma fondamentale l’accoglienza di persone in difficoltà, e soprattutto, che è possibile vivere in «altro modo» la propria vita quotidiana e dare un senso alla propria esistenza, a partire proprio dalla centralità del nucleo familiare.

«E come se da Villapizzone fosse partita una vibrazione che non accenna a fermarsi» — è stato scritto. Sono state lanciate una serie di parole — comunità...cassa comune...sobrietà di vita...accettazione della diversità- ... evangelizzazione... ristrutturazione degli spazi urbani...che hanno trovato una grande eco, hanno suscitato speranze e in alcuni casi, si sono concretizzate in nuove esperienze». Negli anni successivi sono sorti **nuovi condomini solidali** , ognuno sull’esempio di Villapizzone, ma ognuno con una sua originalità perché erano diverse le esigenze e le aspirazioni delle persone che li costituivano.

Sulla scia di queste prime esperienze è nata l’ **Associazione Comunità e Famiglia** [nota]Associazione Comunità e Famiglia, Villapizzone, piazza Villapizzone 3, 20156 Milano. Tel/Fax 02/3271009[/nota] che svolge diverse attività: promuove nuovi condomini solidali ma favorisce anche lo sviluppo di esperienze diverse di aiuto reciproco e di orientamento. Infatti molte famiglie aspirano a formare una nuova comunità, o semplicemente, pur vivendo in appartamento, desiderano condividere momenti e iniziative della comunità già formate. Sono nati così i **Gruppi di condivisione** dove ci si incontra per dibattere argomenti centrali della vita familiare e comunitaria secondo l’esperienza dell'associazione.

Tutti i condomini solidali, sorti fino ad oggi, fanno parte dell’Associazione Comunità e Famiglia ma ciascuno di essi è assolutamente indipendente, libero di darsi forme e regole specifiche, coerenti con il proprio sviluppo. Il patto tra le famiglie prevede comunque sempre la condivisione di un modello economico i cui pilastri sono: sobrietà ed autosufficienza. Sobrietà significa rifiuto dei beni non necessari e quindi del lavoro forsennato per ottenerli. Autosufficienza, equivale al rifiuto dell’assistenzialismo.

A lungo potremmo ancora parlare delle attività lavorative, dell’assegno in bianco che ad ogni inizio mese ogni famiglia riceve ed autonomamente riempie secondo le sue necessità, della **«Città del riuso»** , anche così si definisce un condominio solidale, **dove tutto può essere recuperato, dalle aree ambientali, agli oggetti, alle proprie esperienze** . Preferiamo invece lasciare ai nostri lettori qualche curiosità da soddisfare risalendo direttamente alla fonte — l’Associazione Comunità e Famiglia — e **diamo spazio al racconto di Ugo e Beatrice che, dopo l’esperienza a Fede e Luce, sono approdati entrambi anche se con diversi ruoli nel mondo di un condominio solidale** .

- a cura di *Tea Cabras* , 2002

Insegnate e madre di 5 figli. Ha collaborato con Ombre e Luci dal 1990 al 1997.