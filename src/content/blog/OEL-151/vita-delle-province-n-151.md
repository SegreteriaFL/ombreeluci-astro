---
title: Vita delle province - n. 151
date: 2020-08-16
author: Redazione
slug: vita-delle-province-n-151
lang: it
wp_id: 29403
original_url: "https://www.ombreeluci.it/?p=29403"
cluster_id: 5
has_comments: false
umap_x: 7.8821516036987305
umap_y: 9.774004936218262
umap_z: 14.629902839660645
issue_number: OEL-151
id_numero: "OEL-151"
numero_rivista: "Ombre e Luci"
---
### Provincia online

Abbiamo vissuto un tempo strano, faticoso, inverosimile. Tutte le abitudini sono state modificate. Prudenza, impossibilità di incontrarsi dal vivo. E allora, che fare? In Provincia si è scatenata la fantasia. Chat WhatsApp, video-chiamate: semplici ma efficaci per vedersi come le casette via Zoom e Meet. Qualcuno ha regalato il proprio ricettario a tutte le comunità (Rho). Qualcun altro ha proseguito l’uso del carnet con riflessioni fatte a gruppi virtuali (Gratosoglio). E tutti abbiamo imparato! Una vera crescita come comunità. Anche a chi è mancato, Antonellina e 3 genitori, siamo stati vicini con la preghiera. Cosi come con la preghiera abbiamo sostenuto un amico in ospedale, medici e infermieri. Gli incontri Skype non sono mancati, per sostenere e connettere. Ora un grande gioco di unione sta occupando la provincia. Ciascuno sta facendo una mano con delle parole sulla voglia di rincontrarsi e la foto del suo volto. La nostra Nicoletta le raccoglierà tutte e le unirà in un unico elaborato. La voglia di essere comunità con tanta Fede non è venuta a mancare anche in questi tempi terribili.

— *Liliana Ghiringhelli*

### Condivisione

Viviamo ancora un tempo sospeso: non possiamo vederci nei soliti modi, non abbiamo fatto la Festa della Primavera o le pizze di fine anno, non ci saranno i campi estivi. Eppure più che mai abbiamo vissuto la *condivisione* all’interno delle nostre comunità e della Provincia. In Italia, a Cipro, in Albania o in Grecia, ogni comunità ha trovato il suo modo per restare *vicini a distanza* . Tutti abbiamo cercato di restare in contatto con tutti, incoraggiandoci a vicenda e pregando insieme, ci siamo visti con le videochiamate, organizzato giochi e gare, ascoltato le parole di conforto di don Marco, visto i video delle comunità. Abbiamo persino partecipato a una grande Festa della Primavera online. Uno dei momenti più forti in cui ci siamo sentiti insieme, coinvolti e vicini credo sia stato quando il Papa in quel pomeriggio piovoso e spettrale di fine marzo ci ha detto che «Siamo tutti sulla stessa barca». Ma noi questa cosa… la sapevamo già. Il carisma e la forza di Fede e Luce stanno proprio nella consapevolezza che siamo tutti sulla stessa barca e sappiamo bene che dopo la tempesta, il sole spunta sempre tra le nuvole scure.

— *Fabio Bronzini*

### Ricordo di Fabrizio Guidoni

Ilpensiero di Fabrizio che si affaccia alla mia mente è quello dell’elefante e della farfalla: l’insetto che vola tra i fiori di un prato, rinchiuso nella pesantezza di quel “corpaccione”, come lo chiamava lui, che tanto gli impediva di essere agile nei movimenti. La farfalla veniva fuori nella delicatezza con cui si avvicinava agli altri ragazzi quando erano agitati, riuscendo con dolcezza a consolarli. In comunità è stato un buon amico per tutti e credo che nessuno possa dire “ero il migliore amico di Fabrizio” pensando di tenere tutto per sé il tesoro prezioso di quella amicizia. Il legame in Fede e Luce è una rete che lega tutti allo stesso modo, dove nessuno diventa “proprietà esclusiva” di qualcun altro. Probabilmente non capiremo mai le vicissitudini che nel tempo lo hanno portato a rinchiudere la farfalla in quel bozzolo da elefante la cui rabbia si sfogava contro chi lo trattava da scemo buttandogli addosso le mitiche *palle di ghiaccio* dal balcone di casa. Le stesse vicissitudini che negli ultimi tempi ci hanno fatto conoscere una famiglia per tanto tempo a noi sconosciuta che tu, Fabrizio, hai voluto invitare al tuo ultimo incontro di Fede e Luce per fargli conoscere i tuoi amici.

— *Maurizio Manca*

*Editoriale* ** ** [**Nutrire talenti**](https://www.ombreeluci.it/2020/nutrire-talenti/) di Cristina Tersigni

*Focus: Viaggio nell'arte * [**Il linguaggio dell’arte**](https://www.ombreeluci.it/2020/il-linguaggio-dellarte/) di Marta de Rino ed Eleonora Secchi [**Metti da parte la fretta**](https://www.ombreeluci.it/2020/metti-da-parte-la-fretta/) di Gianni Verni [**Ferma lo sguardo**](https://www.ombreeluci.it/2020/ferma-lo-sguardo/) di Cristina Tersigni [**Estemporanea e personale**](https://www.ombreeluci.it/2020/estemporanea-e-personale/) di Giorgiana Tinazzo [**Buongustaio dell’arte**](https://www.ombreeluci.it/2020/buongustaio-dellarte/) di Cristina Tersigni

*Intervista* [**Il diritto a un libro vero**](https://www.ombreeluci.it/2020/intervista-sante-bandirali-uovonero/) di Giulia Galeotti

*Testimonianze* [**Forse una ragione c'è**](https://www.ombreeluci.it/2020/forse-una-ragione-ce/) di Stefano Nasuti

*Dall'archivio* [**Un pomeriggio chiamato laboratorio**](https://www.ombreeluci.it/1988/lavorando-insieme-un-pomeriggio-chiamato-laboratorio/) di Francesca Polcaro

*Associazioni* [**Museo per tutti**](https://www.ombreeluci.it/2020/museo-per-tutti/) di Cristina Tersigni

*Fede e Luce* [**Noi, non io**](https://www.ombreeluci.it/2020/noi-non-io/) di Serena Sillitto

*Spettacoli* [**Accarezzando insieme l'erba**](https://www.ombreeluci.it/2020/accarezzando-insieme-lerba/) di Enrica Riera

*Rubriche* [**Dialogo Aperto n. 151**](https://www.ombreeluci.it/2020/dialogo-aperto-n-151/) [**Vita Fede e Luce n. 151**](https://www.ombreeluci.it/2022/vita-delle-province-n-151/)

*Libri* [**Il cuore è una selva**](https://www.ombreeluci.it/2020/il-cuore-e-una-selva-recensione/) di Novita Amadei [**Il chiosco**](https://www.ombreeluci.it/2020/il-chiosco-recensione/) di Anete Melece [**Malintesi**](https://www.ombreeluci.it/2020/malintesi/) di Bertrand Leclair [**Un'esperienza personale**](https://www.ombreeluci.it/2020/unesperienza-personale-recensione/) di Kenzaburo Oe

*Diari* [**Caro presidente Sergio Mattarella**](https://www.ombreeluci.it/2020/caro-presidente-sergio-mattarella/) di Benedetta Mattei [**Natura e musica**](https://www.ombreeluci.it/2020/natura-e-musica/) di Giovanni Grossi

### Bastano 2€ al mese per sostenere Ombre e Luci. Dona subito.

–- -–