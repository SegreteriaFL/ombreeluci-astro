---
title: Museo per tutti
date: 2020-09-14
author: Cristina Tersigni
slug: museo-per-tutti
lang: it
wp_id: 21368
original_url: "https://www.ombreeluci.it/?p=21368"
cluster_id: 13
has_comments: false
umap_x: 8.36056900024414
umap_y: 7.800580978393555
umap_z: 7.896872520446777
issue_number: OEL-151
id_numero: "OEL-151"
numero_rivista: "Ombre e Luci"
---
Una delle caratteristiche che appesantisce vistosamente la condizione di disabilità di una persona è la ridotta possibilità di interagire con l’ambiente, di muoversi liberamente in esso, conoscerlo. Sappiamo bene quanto sia importante per un bambino, un qualsiasi bambino, potersi muovere per conoscere ed imparare. L’associazione *[L’Abilità onlus](http://labilità.org)* di Milano ce lo ricorda con molte delle sue iniziative per i bambini con gravi disabilità. Obiettivo principale di questa associazione – nata nel 1998 ad opera di alcuni genitori ed operatori in risposta al vuoto di riferimenti che lasciavano sole le famiglie – era proprio quello di promuovere la crescita dei bambini in questa condizione, difenderne i diritti e sostenerne le famiglie. Nel nostro paese la prospettiva dominante con cui guardiamo alla disabilità è spesso ancora legata alla sola condizione medica, tralasciando l’importanza dell’ambiente e della socialità nei quali si vive. A *L’Abilità* si opera per facilitare queste interazioni e relazioni in ogni possibile contesto di vita, occupandosi non solo dei luoghi delle terapie o della scuola e delle barriere architettoniche nelle città ma aprendo lo sguardo a spazi pubblici come quelli dei beni culturali e degli spazi museali.

Così nasceva [*Museo per tutti*](https://labilita.org/progetti-museo-tutti/) , avviato con la Fondazione De Agostini, perché i luoghi di cultura fossero accessibili non solo fisicamente ma anche cognitivamente ad un pubblico che fino a quel momento ne era escluso. La possibilità di favorire l’accesso a quanti hanno una disabilità intellettiva prese forma nel 2014 con il progetto pilota del Museo Nazionale della Scienza e della Tecnologia Leonardo da Vinci di Milano.“Scienzabile – inclusione e gioco tra scienza e disabilità” rappresentava un modo nuovo di vivere l’esperienza del museo: materiali ad hoc, percorsi di visita specifici alle collezioni e attività di laboratorio inclusive, nell’idea che ciascuno fosse portatore di abilità diverse da valorizzare in un contesto di cooperazione. Da allora l’idea si è diffusa ad altre realtà, permettendo al nuovo pubblico di vivere l’esperienza della visita al museo, di percepire la bellezza del patrimonio culturale, capirla perché adeguatamente spiegata, interiorizzarla perché vissuta a livello cognitivo ed emotivo.

Il progetto *Museo per tutti* si realizza attraverso un percorso di tre fasi: analisi del contesto, formazione, strutturazione della visita. Nella prima fase, un gruppo di lavoro composto da esperti in beni culturali e accessibilità e operatori nell’ambito psicopedagogico, analizza le peculiarità di ciascuno dei musei aderenti. Nella seconda, insieme al personale dei musei viene creato un percorso innovativo di formazione e progettazione partecipata: la qualità del contatto umano con gli operatori sarà indispensabile per una serena e fruttuosa visita. Infine la fase che vede la realizzazione degli strumenti indispensabili per rendere la visita godibile e consapevole e che si concretizza in percorsi specifici e guide di lettura facilitata. Questi percorsi sono già attivi in alcuni musei e Beni Fai, come Palazzo Altemps e la Villa Gregoriana a Roma, il Museo degli Innocenti a Firenze, la Venaria Reale a Torino e altri individuabili sul sito [labilità.org](http://labilità.org) .

Insomma, non resta che varcare la soglia di questi luoghi che, come patrimonio culturale e artistico, contribuiscono davvero al nostro essere comunità. Nessuno escluso.

English version: **[Museum for All](https://www.ombreeluci.it/en/2020/09/22/museum-for-all/)**

*Editoriale* ** ** [**Nutrire talenti**](https://www.ombreeluci.it/2020/nutrire-talenti/) di Cristina Tersigni

*Focus: Viaggio nell'arte * [**Il linguaggio dell’arte**](https://www.ombreeluci.it/2020/il-linguaggio-dellarte/) di Marta de Rino ed Eleonora Secchi [**Metti da parte la fretta**](https://www.ombreeluci.it/2020/metti-da-parte-la-fretta/) di Gianni Verni [**Ferma lo sguardo**](https://www.ombreeluci.it/2020/ferma-lo-sguardo/) di Cristina Tersigni [**Estemporanea e personale**](https://www.ombreeluci.it/2020/estemporanea-e-personale/) di Giorgiana Tinazzo [**Buongustaio dell’arte**](https://www.ombreeluci.it/2020/buongustaio-dellarte/) di Cristina Tersigni

*Intervista* [**Il diritto a un libro vero**](https://www.ombreeluci.it/2020/intervista-sante-bandirali-uovonero/) di Giulia Galeotti

*Testimonianze* [**Forse una ragione c'è**](https://www.ombreeluci.it/2020/forse-una-ragione-ce/) di Stefano Nasuti

*Dall'archivio* [**Un pomeriggio chiamato laboratorio**](https://www.ombreeluci.it/1988/lavorando-insieme-un-pomeriggio-chiamato-laboratorio/) di Francesca Polcaro

*Associazioni* [**Museo per tutti**](https://www.ombreeluci.it/2020/museo-per-tutti/) di Cristina Tersigni

*Fede e Luce* [**Noi, non io**](https://www.ombreeluci.it/2020/noi-non-io/) di Serena Sillitto

*Spettacoli* [**Accarezzando insieme l'erba**](https://www.ombreeluci.it/2020/accarezzando-insieme-lerba/) di Enrica Riera

*Rubriche* [**Dialogo Aperto n. 151**](https://www.ombreeluci.it/2020/dialogo-aperto-n-151/) [**Vita Fede e Luce n. 151**](https://www.ombreeluci.it/2022/vita-delle-province-n-151/)

*Libri* [**Il cuore è una selva**](https://www.ombreeluci.it/2020/il-cuore-e-una-selva-recensione/) di Novita Amadei [**Il chiosco**](https://www.ombreeluci.it/2020/il-chiosco-recensione/) di Anete Melece [**Malintesi**](https://www.ombreeluci.it/2020/malintesi/) di Bertrand Leclair [**Un'esperienza personale**](https://www.ombreeluci.it/2020/unesperienza-personale-recensione/) di Kenzaburo Oe

*Diari* [**Caro presidente Sergio Mattarella**](https://www.ombreeluci.it/2020/caro-presidente-sergio-mattarella/) di Benedetta Mattei [**Natura e musica**](https://www.ombreeluci.it/2020/natura-e-musica/) di Giovanni Grossi