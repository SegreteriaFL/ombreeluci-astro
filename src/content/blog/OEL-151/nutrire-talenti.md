---
title: Nutrire talenti
date: 2020-08-08
author: Cristina Tersigni
slug: nutrire-talenti
lang: it
wp_id: 21195
original_url: "https://www.ombreeluci.it/?p=21195"
cluster_id: 0
has_comments: false
umap_x: 6.148600101470947
umap_y: 7.225446701049805
umap_z: 9.496967315673828
issue_number: OEL-151
id_numero: OEL-151
---
Quel fenomeno splendidamente umano che chiamiamo *arte* è impossibile da racchiudere in una definizione, come d’altronde l’umano in genere... Come ci ricordano Marta de Rino ed Eleonora Secchi in questo numero dedicato ad alcuni percorsi nell’arte, molto prima di scrivere l’uomo disegnava: riproduceva la realtà che lo circondava, sceglieva materiali con i quali e sui quali lasciare un segno, trasformava pezzi di pietra o di legno in oggetti capaci di trasmettere significati condivisi. Dedicava del tempo per nulla scontato, con nessun’altra apparente utilità pratica, in una dinamica necessaria ma libera. Tutto questo gli consentiva di conoscere sempre più il mondo e se stesso, di capire cosa fosse importante per lui. Il percorso artistico, infatti, esprime un «linguaggio primordiale, alternativo a quello verbale» in grado di sollecitare cuore, mente e anima. Lo associamo spesso solo al talento dell’artista che, con la sua opera, trasmette un messaggio personale e al tempo stesso universale, in un risultato esteticamente condiviso. Ma un percorso artistico è accessibile e consigliabile anche a chi non è dotato di un particolare talento: con o senza disabilità è vivificante occasione di stimolo alla fantasia e alla creatività; richiede non solo improvvisazione ma anche tecnica, metodo e ordine. Aiuta a conoscersi meglio, “vedendosi come dall’esterno” nell’opera creata; per tutti, nei momenti difficili – e questo periodo ci ha sollecitato discretamente – è capace di lasciare emergere vissuti faticosi da esprimere a parole. L’arte è nutrimento per chi guarda e, in una reciprocità spiazzante, chi guarda compie un atto indispensabile all’arte. Se accessibile nella condivisione del patrimonio culturale e artistico, come auspicato nel progetto «Musei per tutti», contribuisce a rinforzare l’individuo e l’appartenenza alla propria collettività. E quando l’arte si fa *insieme* , lascia fiorire i talenti di ciascuno promuovendo comunità libere e davvero inclusive.

*Editoriale* ** ** [**Nutrire talenti**](https://www.ombreeluci.it/2020/nutrire-talenti/) di Cristina Tersigni

*Focus: Viaggio nell'arte * **Il linguaggio dell’art** e di Marta de Rino ed Eleonora Secchi **Metti da parte la fretta** di Gianni Verni **Ferma lo sguardo** di Cristina Tersigni **Estemporanea e personale** di Giorgiana Tinazzo **Buongustaio dell’arte** di Cristina Tersigni

*Intervista* **Il diritto a un libro vero** di Giulia Galeotti

*Testimonianze* [**Forse una ragione c'è**](https://www.ombreeluci.it/2020/forse-una-ragione-ce/) di Stefano Nasuti

*Dall'archivio* [**Un pomeriggio chiamato laboratorio**](https://www.ombreeluci.it/1988/lavorando-insieme-un-pomeriggio-chiamato-laboratorio/) di Francesca Polcaro

*Associazioni* **Museo per tutti** di Cristina Tersigni

*Fede e Luce* **Noi, non io** di Serena Sillitto

*Spettacoli* **Accarezzando insieme l'erba** di Enrica Riera

*Rubriche* **Dialogo Aperto n. 151** **Vita Fede e Luce n. 151**

*Libri* **Il cuore è una selva** di Novita Amadei **Il chiosco** di Anete Melece **Malintesi** di Bertrand Leclair **Un'esperienza personale** di Kenzaburo Oe

*Diari* **Caro presidente Sergio Mattarella** di Benedetta Mattei **Natura e musica** di Giovanni Grossi