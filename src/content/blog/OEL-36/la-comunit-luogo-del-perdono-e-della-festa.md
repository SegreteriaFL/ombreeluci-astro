---
title: La comunità, luogo del perdono e della festa
date: 1991-12-28
author: Redazione
slug: la-comunit-luogo-del-perdono-e-della-festa
lang: it
wp_id: 8426
original_url: "https://www.ombreeluci.it/?p=8426"
cluster_id: 8
has_comments: false
tags:
  - dopo-di-noi
  - comunita-alloggio
  - casa-famiglia
umap_x: 7.8454790115356445
umap_y: 8.405463218688965
umap_z: 9.305489540100098
issue_number: OEL-36
id_numero: "OEL-36"
numero_rivista: "Ombre e Luci"
---
Il nostro numero dedicato alle case famiglia nasce quasi contemporaneamente alla seconda edizione italiana di questo libro che a partire dal 1980 ha già avuto undici ristampe. Il testo è stato ampliato e aggiornato da Jean Vanier dietro la spinta di un impegno che in tutti questi anni lo ha tenuto quotidianamente in contatto con le numerose comunità dell’ARCA in tutto il mondo. Ne raccomandiamo caldamente la lettura. Qui le comunità, i gruppi e le famiglie troveranno una risposta ai mille interrogativi inevitabili nelle collettività che aspirano all’unione e alla crescita. «Il perdono e la festa», vale a dire la riconciliazione e la gioia, sono essenziali in questo cammino. Il pensiero di Jean Vanier può essere sintetizzato da queste sue parole: «La vita comunitaria è una meravigliosa avventura. Mi auguro che molte persone possano vivere questa avventura che è poi quella della liberazione interiore: la libertà di amare e di essere amati». Il libro è scritto sotto forma di flashes. Sono stimoli a riflettere, risposte a dilemmi, punti di chiarezza e di consolazione. Attraverso queste pagine troppo dense e troppo ricche per poterne parlare in modo esauriente la comunità appare nel suo significato più profondo, come una costruzione che nasce giorno dopo giorno, cresce e diventa solida e forte; anche attraverso tensioni e sofferenze. Per citare solo il titolo di alcuni capitoli ricordiamo quelli dedicati alla fiducia reciproca, alla pazienza, alle simpatie e alle antipatie, al diritto di essere se stessi, all'esercizio del proprio dono, alla preghiera, al servizio, alla povertà, ai segni della salute e della malattia di una comunità, all’apertura agli altri, all’amicizia, alla condivisione, m al dono dell’autorità, all’accoglienza, all’atteggiamento necessario nelle riunioni, nelle feste, nel quotidiano. È impossibile farne un elenco completo: vi invitiamo alla lettura e alla meditazione di questo libro che vi fornirà preziosi strumenti per una valida esperienza comunitaria.

#### Editoriale

Il dopo di noi di *Mariangela Bertolini*

#### Articoli

Domande e risposte sul domani dei nostri figli Possiamo fare qualcosa noi genitori? Esempi di comunità-alloggio a cura di *Nicole Shulthes* em> Ancora: l'avvio di una casa-famiglia di *Sergio Sciascia* Documentazione

#### Rubriche

[Dialogo aperto](http://www.ombreeluci.it/1991/dialogo-aperto-n-36/)

#### Libri

Una vita impossibile di AA.VV. Effatà, apriti di C. M. Martini La comunità, luogo del perdono e della festa di j. Vanier