---
title: Volevo essere una farfalla - Recensione
date: 2012-12-10
author: Matteo Cinti
slug: volevo-essere-una-farfalla-recensione
lang: it
wp_id: 37344
original_url: "https://www.ombreeluci.it/?p=37344"
cluster_id: 6
has_comments: false
umap_x: 7.880576133728027
umap_y: 11.447860717773438
umap_z: 5.2585015296936035
issue_number: OEL-120
---

N
ei dibattiti sull’anoressia è facile cadere nel classico stereotipo che la lega alla ricerca della bellezza e alla brama di un corpo magro e snello. Ma dietro c’è davvero molto altro e a spiegarlo, in prima persona, è Michela Marzano. La filosofa italo-francese ha vissuto per diversi anni l’incubo dell’anoressia. Ha quindi deciso di raccontare la sua esperienza e quali disagi psicologici ne hanno contribuito allo sviluppo. Quando si riferisce all’anoressia, Michela parla di “sintomo”, non di “malattia”; un sintomo della sua spasmodica ricerca di approvazione da parte del padre, della volontà di essere sempre ‘brava’ ai suoi occhi. Una convinzione che la spingerà oltre i limiti del suo fisico. Sicuramente un testo intimo, ruvido, che saprà attirare per la sua forte personalità e lo stile moderno e ricco. Tramite i suoi pensieri, Michela ci svela cosa si nasconde dietro la ragazza anoressica che tutti hanno giudicato, ma pochi hanno capito.
*Matteo Cinti*
, 2012