---
title: Dialogo aperto n.120
date: 2012-12-10
author: Redazione
slug: dialogo-aperto-n120
lang: it
wp_id: 37407
original_url: "https://www.ombreeluci.it/?p=37407"
cluster_id: 11
has_comments: false
umap_x: 5.167296886444092
umap_y: 7.859888553619385
umap_z: 11.233209609985352
issue_number: OEL-120
id_numero: "OEL-120"
numero_rivista: "Ombre e Luci"
---
### Gocce

A volte dimentichiamo il valore delle singole gocce che formano l’oceano... Vorremmo per questo condividere le parole di Stefano durante l’inizio delle attività di Fede e Luce a Roma. “Raffaele oggi compie 56 anni; Anna è in ospedale ma saluta tutti; Pina è rimasta a casa, la sua schiena non gli consente di partecipare ancora; Antonio sta cercando una nuova scuola; Tommaso è guarito; Alessandra si è portata dietro tutta la sua comunità in metropolitana; Ornella e la sua mamma in una giornata così bella proprio non potevano mancare; Cinzia ha cucinato per la sua comunità; Pippi ha fatto il giro di Roma in macchina con Marina; Antonio ha festeggiato, con la sua comunità, il suo matrimonio; Monica ha fatto un pellegrinaggio a Cipro; Massimiliano pensa al prossimo viaggio con i suoi amici; potremmo continuare all’infinito. Quello che voglio dire è che queste piccole storie, avvenimenti che sembrano così fragili, così piccoli, riempiono miracolosamente le nostre vite. Queste relazioni che abbiamo costruito sono come una rete, siamo tutti collegati, con le nostre gioie, le nostre preoccupazioni. In fondo Fede e Luce è questo, vivere di relazioni speciali, legami speciali fatti di amore. Vi auguro di continuare a tener fede a questi legami, alle nostre piccole storie. A voi tutti un nuovo buon anno di Fede e Luce. “
**Stefano Di Franco**

---

### Ci sarà anche lui

La mia famiglia ed io ringraziamo per la bella immagine di Luca sulla prima pagina interna della rivista. Spero tanto di potermi riprendere al più presto per poter continuare ad essere presente in modo costruttivo nella mia famiglia e vivere il quotidiano con serenità. La mia Comunità “La Vigna” è sempre presente con tutte e tre le sue componenti. Veramente possiamo ritenerci una Grande Famiglia. Domani trascorreremo una giornata tutti insieme per l’elezione del nuovo responsabile della comunità. Probabilmente non sarà una giornata facile senza Luca, comunque sono convinta che ci sarà anche lui, seduto tra noi, allegro e sorridente. Di nuovo grazie, grazie, grazie e buone vacanze.
**Elisa**

---

### Dai nostri inviati

Ciao sono Cosimo D’ambrosio e frequento il gruppo di Fede e Luce di Gratosoglio, Maria madre della Chiesa Milano. Insieme al gruppo di Cesano Boscone e a membri di altre comunità siamo andati a Cesenatico per una vacanza.In vacanza oltre a divertirci abbiamo anche scritto (noi bambini e ragazzi) una specie di giornale per capire cosa è per noi Fede e Luce. Hanno fatto parte della redazione della gazzetta di Fede e Luce: Lorenzo, Alessandro, Mattia, Marta, Chiara, Gabriele, Matteo, Lorenzo grande, Pietro (mio fratello) e io. Speriamo che il nostro scoop venga pubblicato su Ombre e Luci.

---

### La gazzetta di Fede e Luce la vacanza 12 stelle di Cesenatico

Per capire cos’è Fede e Luce abbiamo fatto un viaggio interplanetario. Domenica abbiamo visitato il primo pianeta, TANDENTOPOLI. Qui gli abitanti vivono in condivisione, aiutandosi l’uno con l’altro secondo gli ideali di Fede e Luce. La parola del giorno era condivisione. Continuando il nostro viaggio ci siamo imbattuti in un altro strano pianeta chiamato GEOMETROPOLI. Lì le persone erano delle forme geometriche che non andavano d’accordo fra di loro, noi abitanti di Fede e Luce gli abbiamo insegnato la pace. Girando e rigirando con la nostra astronave ci siamo imbattuti in COCOMEROPOLI. In quel pianeta gli abitanti erano rinchiusi nei loro cocomeri. La parola del giorno era amicizia. Nella settimana abbiamo visitato molti pianeti fino alla festa finale. Mercoledì abbiamo intervistato a sorpresa 3 persone che da tempo frequentano Fede e Luce. Oggi, mentre Angela stava seduta beatamente a prendere il sole l’abbiamo intervistata su cosa per lei è Fede e Luce.
**Che cosa è per te Fede e Luce?**
“Fede e Luce è un posto dove stare molto bene dove tutti sono uguali allo stesso modo, anche se sono diversi e nessuno ha paura di essere sbagliato, perchè l’importante è che tutti siano se se stessi.”
**Da quanto tempo sei a fede luce?**
“Dal 1987, 25 anni.”
**Ti piace Fede e Luce?**
“Tantissimo, è la mia casa, la mia famiglia.”
**Come ti senti a Fede e Luce?**
“Bene, perchè non ho paura di non essere me stessa.”
**Come si potrebbe migliorare Fede e Luce?**
“Non lo so, a me va bene così.” Mentre Paolo era in piscina l’abbiamo “costretto” a rispondere ad alcune domande:
**Che cosa è per te Fede e Luce?**
“Un gruppo d’amici.”
**Da quanto tempo sei a Fede e Luce?**
“23 anni.”
**Ti piace Fede e Luce?**
“Si, molto.”
**Ti senti bene a Fede e Luce?**
“Si, mi sento a mio agio.”
**Come si potrebbe migliorare Fede e Luce?**
“Con più giovani che si impegnano.” Tra mare e piscina abbiamo intervistato Liliana, nostra madre.
**Che cosa è per te Fede e Luce?**
“Un luogo dove essere se stessi e stare bene”
**Da quanto tempo sei a Fede e Luce?**
“Sono a Fede e Luce da ventinove anni, da quando abbiamo costituito la comunità di Gratosoglio. Ero una ragazzina poco più grande di te e sono cresciuta con Fede e Luce”
**Ti piace Fede e Luce?**
“Molto”
**Ti senti bene a Fede e Luce?**
“Si fa parte della mia vita”
**Come si potrebbe migliorare Fede e Luce?**
Trovando il modo di farsi conoscere da ragazzi giovani.