---
title: Notiziario di Fede e Luce n.10, 1976
date: 1976-09-20
author: Redazione
slug: notiziario-di-fede-e-luce-n10-1976
lang: it
wp_id: 42636
original_url: "https://www.ombreeluci.it/?p=42636"
cluster_id: 5
has_comments: false
umap_x: 7.911121368408203
umap_y: 8.002691268920898
umap_z: 13.431182861328125
issue_number: INS-11
---

### Cuneo - da una lettera di Mimmo (aprile)

Maria Grazia! Un tuffo nel passato, un'ondata di ricordi per me che di feste romane di "Fede e Luce" ne ho già viste due: così era come se qui tra noi fosse come una festa di Fede e Luce di Roma.

Il giorno per conoscere Cuneo; la sera per conoscere gli amici di Fede e Luce. A casa di Mario pareva un incontro come tanti altri, segno che cuneesi e romani, sotto il segno di "Fede e Luce" sono una cosa sola. L'unico problema era che Maria Grazia non capiva una parola di piemontese!!

Così abbiamo lasciato da parte le parole che spesso rovinano quell'atmosfera di unità già tanto difficile da creare. Così è venuta l'ora di partire e siamo ancora riuscii a fare una cena insieme a casa di Mario.

Tutta roba genuina e piemontese! Torna presto Maria Grazia! E porta con te tutti i gruppi di Roma!

### Ancora Cuneo - da una lettera di Mario (giugno)

Domenica 6 giugno abbiamo avuto un incontro particolarmente gioioso durante il quale due sorelline Mariangela di 12 anni e Laura di 8, hanno ricevuto la prima volta l'Eucarestia. L'incontro è iniziato verso le 15 nel cortile di Stella MAttutina con giochi e gare che hanno coinvolto un po' tutti i presenti: bambini, genitori, amici e suore. Pure essendo un gruppo numeroso si è creata subito una serena atmosfera di amicizia.

Abbiamo giocato, cantato e riso tanto, tutti insieme!

Abbiamo improvvisato un'orchestra nella quale ogni gruppetto di persone imitava il suono di uno strumento: chitarra, violino, pianoforte... Abbiamo suonato "Il Carnevale di Venezia" ma era quasi irriconoscibile perché c'era qualcuno un po' stonato...

Verso le 15.45 abbiamo provato i canti che avremmo poi cantato nella Liturgia. Verso le 16, nell'accogliente cappella dell'Istituto abbiamo iniziato la Santa Messa con il canto "Quando ci incontriamo" per essere più uniti anche con voi. Dopo le letture, omelia libera (molto bella).... Mentre Mariangela e Laura ricevevano Gesù per la prima volta, uno scrosciante di battimano ci ha resi tutti più partecipi alla festa.

Da un po' di tempo si pensavi di trovare un locale che si potesse adattare come sede. Finalmente l'abbiamo trovato: come posto è molto bello, su uno dei viale di Cuneo. Dall'altro lato della strada c'è una grande spazio circondato di pini altissimi.

Certo la cifra che ci hanno chiesto non è indifferente per le nostre finanze (20.000 lire al mese), ma nel gruppo c'è un fermento di buona volontà e spero che tra tutti si riesca a raggiungere la cifra ogni mese.

### Milano

Il gruppo di amici si è riunito una seconda volta. Qualche mamma "nuova" è venuta a vedere di che si tratta, prima di portare il figlio la prossima volta. La presenza di Luigi Raffaghello, contento di trovarsi tra amici, è stata particolarmente gradita. Aspettiamo da lui le sue impressioni su questi incontri

Per tutti... appuntamento ad ottobre

*La Redazione Dal mese di ottobre 1976, " INSIEME " uscirà trimestralmente in veste rinnovata. L'abbonamento annuo è di 1.500 lire L'abbonamento sostenitore è di 5.000 lire Ti preghiamo di segnalarci gli indirizzi (esatti) di persone cui potrebbe interessare riceverlo. Grazie ! e Buone vacanze! *