---
title: "Alla ricerca delle vere vacanze: rompere gli schemi e scoprire il significato profondo del riposo"
date: 1976-09-20
author: Redazione
slug: alla-ricerca-delle-vere-vacanze-rompere-gli-schemi-e-scoprire-il-significato-profondo-del-riposo
lang: it
wp_id: 42582
original_url: "https://www.ombreeluci.it/?p=42582"
cluster_id: 0
has_comments: false
tags:
  - vacanze
umap_x: 7.206574440002441
umap_y: 6.413220405578613
umap_z: 10.443398475646973
issue_number: INS-11
---

Le nostre vacanze... sono poi delle vacanze? Quanti fra noi non hanno più fatto una vera vacanza! Eppure avremmo un bisogno così grande di riposarci un po', sul serio.

Se gli "altri" sapessero... Se gli "altri" capissero... Se gli "altri" mi dessero una mano...

Bando alle lamentele, e guardiamo un po' con occhi obiettivi e realistici quanto anche noi possiamo fare per prendere un po' di vacanza !

### Vacanze il momento di...

...di trovare un po' di coraggio e intraprendere con il nostro figliolo un po' speciale, una iniziativa, un viaggio, un soggiorno in albergo, una visita da amici, un campeggio.

...di lasciar partire il nostro figliolo affidandolo a persone di fiducia; per una settimana, da solo, per provare a noi e a lui, che ce la può fare.

...di rompere il nostro isolamento (causato da paure, da momenti difficili, da comportamenti strani) e andare noi incontro agli altri, fiduciosi, sereni, sicuri di trovare amicizia e collaborazione.

...di invitare a passare qualche giorno con noi, un ragazzo i cui genitori non possono partire (per vari motivi), e scoprire che non è poi così difficile come pensavamo.

...di interpellare, di avvicinarci a un genitore che a spinge una carrozzina o tiene per mano un bambino - che il nostro occhio più attento di quello degli altri riconosce -e scambiare due parole...

... di rompere qualche vecchia abitudine (ha sempre fatto così) e cercare di insegnare qualche cosa di nuovo ai nostri ragazzi (dormire da solo, imparare a lavarsi, preparare una bibita, fare una passeggiata sotto la pioggia, dormire una notte sotto la tenda...)

... di leggere un libro informativo che ci aiuti a capire meglio i nostri ragazzi o i comportamenti di altri.

... di prendere in mano la penna e scrivere un articolo per "Insieme" e... spedirlo!

...di fare nuove amicizie, sensibilizzando qualche giovane o qualche amico che sia disposto ad entrare nel giro di Fede e Luce.

...di fare soprattutto attenzione agli altri, cercando di offrire serenità, fiducia, gioia.

...di pregare infine il nostro Padre comune, per tutti, vicini, lontani, amici e sconosciuti.

Qualcosa insomma che non possiamo fare durante l'anno, presi dal lavoro e dalle preoccupazioni...

Qualcosa che ci dia voglia di vivere, gioia di essere al mondo, slancio per ricominciare la vita di tutti i giorni e questo... nonostante tutto!

Vacanze così, un po' nuove, auguriamo con tutti il cuore ai nostri lettori.

### Vacanze: viaggi al mare, sole, divertimenti, passeggiate e gite!

Perché non aggiungervi un po' di sforzo, la "scoperta" di quanto è nascosto "al di là delle apparenze".

Al di là delle apparenze facili, false, brillanti, attraenti ci può essere forse una realtà triste! Al di là delle apparenze pesanti, grigie, fastidiose ci può essere, come un sole. Al di là delle apparenze!