---
title: I Bambini autistici, una guida per genitori - Recensione
date: 1976-12-20
author: Redazione
slug: i-bambini-autistici-una-guida-per-genitori-recensione
lang: it
wp_id: 43076
original_url: "https://www.ombreeluci.it/?p=43076"
cluster_id: 6
has_comments: false
tags:
  - autismo
umap_x: 7.115124225616455
umap_y: 10.24025821685791
umap_z: 4.841291904449463
issue_number: INS-11
---

Un libro scritto de un medico che sembra conoscere bene i bambini autistici, le loro famiglie, le loro difficoltà.

**Nella prima parte** l'autore descrive i vari aspetti del comportamento dei bambini autistici e molti genitori riconosceranno dei problemi che purtroppo sono già loro noti. Le diverse teorie sulle cause dell'autismo sono presentate brevemente ed onestamente criticate.

Ma raccomandiamo questo libro soprattutto per **la seconda parte** intitolata "Educazione e gestione della vita quotidiana". Essa non offre rimedi-miracolo, né teorie astratte, ma molti consigli pratici basati sull'esperienza e sul desiderio sincero di aiutare genitori e bambini. L'autore crede nell'educazione, crede alla disciplina, ma soprattutto all'amore. "Le migliori tecniche educative non servono se non sono usate da persone che amino veramente il bambino e ne abbiano a cuore la sorte". (pag. 78)

Molti consigli valgono anche per i genitori di bambini handicappati anche non autistici, come la importanza dell'unità della famiglia, l'attenzione verso i fratelli e le sorelle, il pericolo di ripiegarsi su sé stessi, l'utilità delle associazioni di genitori.

La dottoressa Wing crede nei genitori, vuole toglier loro il senso di colpa e dare loro un ruolo determinante nel progresso del loro figlio.

Per chi legge il francese o l'inglese, in questi ultimi anni sono state pubblicate tre testimonianze di manne e bambini autistici molto avvincenti:

*Catu, ou l'enfance muette* di Denise Herbanidière *Histoire d'Elly* (tradotto dall'ingelse "The Siege") di Clara C. Park *Pour l'amour d'Anne* (dall'inglese "For the Love of Anne"), quest'ultimo dovrebbe apparire prossimamente in italiano.

NB. Questi libri possono essere chiesti in prestito alla Segreteria Nazionale.