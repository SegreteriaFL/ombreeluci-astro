---
title: Ci hanno scritto n.11
date: 1976-12-20
author: Redazione
slug: ci-hanno-scritto-n11
lang: it
wp_id: 43128
original_url: "https://www.ombreeluci.it/?p=43128"
cluster_id: 10
has_comments: false
umap_x: 9.020230293273926
umap_y: 7.8834099769592285
umap_z: 13.157808303833008
issue_number: INS-11
---

*Mario Parisi ci ha lasciato improvvisamente il 15 agosto. Partecipò a Lourdes al grande pellegrinaggio "Foi et Lumière" nella Pasqua del '71 e da allora affiancò il movimento e ne fu entusiasta cooperatore così che con gioia ne vide l'espandersi in Italia. Il 15 settembre, nella chiesa della Mercede dove ha tanto desiderato che sorgesse un gruppo di Fede e Luce, molti di noi erano presenti per dirgli il nostro grazie. Ed ora siamo certi che dal cielo continua ad incoraggiarci nel nostro cammino»*

### A voi tutti

A voi tutti cari amici di Fede e Luce sono felice di trasmettere questi pensieri che Mario ha lasciato scritti fra le pagine della Bibbia.

Li ho trovati pochi giorni dopo la sua morte e se li sento gelosamente miei, e voi potete capirlo, so anche che posso farvene partecipi, certa che li accoglierete come un vero messaggio di "Fede e Luce" di cui Mario era veramente un autentico portatore:

- la sua ira è d'un istante il suo amore è per tutta la vita (Salmo 29) - per un breve istante ti ha abbandonata, ma con misericordia grande ti accoglierà (Isaia 54) - la momentanea e leggera nostra tribolazione ci procura un incommensurabile cumulo eterno di gloria (2 Cor. 4) - il Signore è testimone fra te e la donna della tua gioventù e che ora perfidamente tradisci mentre ella è la tua consorte, la donna del tuo patto. Non fece Egli un essere solo che ha carne e soffio vitale? e che cerca quest'unico essere se non prole da parte di Dio? Custoditevi dunque a vicenda e nessuna tradisca la donna della sua giovinezza (Mel. 2) - l'unità fra i cristiani si realizza nello Spirito (1 Cor, 12/14) Se vogliamo nelle nostre diversità l'unità con i fratelli, dobbiamo cercare lo Spirito e vivere in lui, sempre pronti a udire la sua voce e la sua ispirazione. - ho scelto la santità piuttosto che la pace; su questa terra vivere è cambiare, ed essere perfetti significa aver cambiato spesso. (Newman)

**Mariolina P** , 1976