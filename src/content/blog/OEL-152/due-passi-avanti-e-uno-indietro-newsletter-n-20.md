---
title: Due passi avanti e uno indietro - Newsletter n. 20
date: 2020-07-24
author: Redazione
slug: due-passi-avanti-e-uno-indietro-newsletter-n-20
lang: it
wp_id: 20683
original_url: "https://www.ombreeluci.it/?p=20683"
cluster_id: 0
has_comments: false
umap_x: 6.120717525482178
umap_y: 5.995443820953369
umap_z: 8.871997833251953
issue_number: OEL-152
id_numero: "OEL-152"
numero_rivista: "Ombre e Luci"
---
D**ue passi avanti e uno indietro… –** Domande e risposte, chiusure e aperture, orizzonti che si restringono e scenari che si spalancano: dopo mesi diversissimi da come avremmo potuto immaginarli, è esplosa l’estate – così familiare, eppure ancora piena di interrogativi, due passi avanti e uno indietro in un cammino che resta accidentato. Firmando un racconto profondo e buffo insieme, Serena Sillitto ci invita a percorrerne insieme un tratto, seguendo le tappe del timido [avvicinamento alla normalità](https://www.ombreeluci.it/2020/un-tempo-per-parlare-e-un-tempo-per-tacere/) delle comunità di *Fede e Luce* . Difficoltà e incertezze sono ancora qui, in «un surrogato di normalità» che certo non basta, ma sicuramente aiuta.

Due passi avanti e uno indietro anche nel cammino tracciato dall’uomo che, segnando uno storico spartiacque, «ha traghettato la società italiana (e non solo) tra due epoche»: quarant’anni fa moriva Franco Basaglia, molto citato ma non sempre conosciuto. È Giulia Galeotti a farcene [un ritratto](https://www.ombreeluci.it/2020/storia-di-un-traghettatore/) , nella certezza che «c’è ancora molto da fare, ma tantissimo è stato fatto». Ritratto che Carlo Cinus arricchisce presentando [il documentario](https://www.ombreeluci.it/2020/la-potenza-delle-parole/) che (forse) ne ha meglio incarnato lo spirito e l’azione.

**... è** **arrivata l’estate –** Due passi avanti e uno indietro è dunque arrivata l’estate. E nell’augurarvi buone vacanze, vi invitiamo a passare con noi questi mesi *Insieme* . Se infatti la newsletter si prende una pausa (per tornare rinnovata a inizio autunno), proseguiremo il nostro dialogo con una newsletter in versione estiva. Tra tradizione *(Il blog di Benedetta)* e novità *(Visti per noi da Claudio Cinus)* , quello che vi proporremo sarà un viaggio nella preistoria di *Ombre e Luci* : nel lontano 1974, infatti, veniva stampato [il primo numero di *Insieme*](https://www.ombreeluci.it/2020/nasce-insieme-il-bollettino-di-fede-e-luce/) , semplice bollettino ciclostilato che si sarebbe trasformato nove anni dopo nella nostra rivista. Iniziava così il viaggio accanto alle persone più fragili, i loro familiari e amici, viaggio che ripercorreremo anche grazie alle testimonianze – ricche, poetiche e divertenti – di chi c’era. Perché se è bello viaggiare, lo sarà sicuramente ancora di più in questa strana e sospesa estate 2020!

---

### [**Il blog di Benedetta**](https://www.ombreeluci.it/il-blog-di-benedetta/)

#### [Dalla mattina a dopo mezzanotte fonda](https://www.ombreeluci.it/2020/dalla-mattina-a-dopo-mezzanotte-fonda/)

Sono al mare e faccio come mi pare e piace. Non ho niente da fare per questo ho tante cose da fare tutto il giorno, dalla mattina a mezzanotte fonda. Non ho tempo libero. [Continua a leggere...](https://www.ombreeluci.it/2020/dalla-mattina-a-dopo-mezzanotte-fonda/)

---

**Il questionario** – Insistiamo, cari lettori, ma per noi è importante: ringraziando i tanti che hanno già risposto al questionario, invitiamo chi non l'abbia ancora fatto a compilarlo. Bastano due minuti!

[Rispondi al sondaggio](https://us17.list-manage.com/survey?u=00c5dad63480d9601563b5692&id=2f375568ec)

---

### Vita Fede e Luce

**Il risveglio è servito –** Per colpa del covid-19, un corso di cucina che vedeva coinvolte *Fede e Luce* , *ANGSA* , *Il Faro 23* e *Fuori di Teatro* , era stato annullato. Ma è bastata una telefonata per risvegliare la voglia di portare avanti il progetto, e decidere di [tenere il corso a distanza](https://www.ombreeluci.it/2020/testimonianza-di-un-risveglio/) , qualche settimana dopo, coinvolgendo sedici ragazzi e uno chef.

---

### **Sostienici con il tuo 5x1000.**

A te non costa niente, per noi vale tantissimo. Anche durante questi giorni difficili le comunità Fede e Luce hanno mantenuto vivo il focolare dell’ **amicizia** , reinventando gli incontri comunitari e accorciando le distanze. **[Fai sentire la tua amicizia anche a distanza](http://www.fedeeluce.it/5x1000/) .**

**96000680585** è il codice fiscale da riportare sulla **tua dichiarazione dei redditi** , nel riquadro dedicato alle onlus.

Iscriviti e ricevila ogni quindici giorni

**Numeri passati**