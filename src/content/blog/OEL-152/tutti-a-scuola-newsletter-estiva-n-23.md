---
title: Tutti a scuola? – Newsletter Estiva n. 23
date: 2020-09-04
author: Redazione
slug: tutti-a-scuola-newsletter-estiva-n-23
lang: it
wp_id: 21518
original_url: "https://www.ombreeluci.it/?p=21518"
cluster_id: 0
has_comments: false
tags:
  - integrazione-scolastica
umap_x: 6.953920841217041
umap_y: 6.824995040893555
umap_z: 7.145164966583252
issue_number: OEL-152
id_numero: "OEL-152"
numero_rivista: "Ombre e Luci"
---
Denunciando la grave emarginazione subita dagli alunni con disabilità o con disturbi dell’apprendimento a cui era proibito l’accesso alla vita scolastica ordinaria, su *Insieme* n. 4 del 1975 Angela Cusimano [rifletteva](https://www.ombreeluci.it/1975/integrazione-nelle-scuole-pro-e-contro/) su come poter migliorare le famigerate classi differenziali in cui costoro erano rinchiusi. Due anni dopo la legge 517/1977 le avrebbe finalmente abolite, tentando così di arginare (almeno sulla carta) la ghettizzazione di questi alunni. Ma da quel 4 agosto di quarantatré anni fa il dibattito sull’integrazione non si è mai placato: la ricerca di soluzioni capaci di garantire a ciascuno studente un percorso scolastico veramente inclusivo è tutt’ora aperta. Ombre e Luci ha spesso affrontato l’argomento, raccontando di realtà che hanno provato ad abbattere i muri dell’emarginazione. Come [l'esempio dell'Istituto Medaglia Miracolosa](https://www.ombreeluci.it/1985/integrazione-non-parola/) , in provincia di Arezzo, che negli anni Ottanta univa un centro scolastico a uno riabilitativo; o l’iniziativa nata nel bergamasco nel 1993 di [un istituto ibrido](https://www.ombreeluci.it/1998/una-scuola-su-misura/) tra Scuola Potenziata e Centro Socio-Educativo (attivo [ancora oggi](https://www.icverdellino.edu.it/le-nostre-scuole/plesso-potenziato/25-anni-ptz) ).

---

### **I Grandi Classici... di un'estate fa**

Uno dei timori maggiori quando si va in vacanza è che certi luoghi siano inaccessibili per una persona con disabilità. A volte alcune sfide sembrano impossibili, come quando, nel luglio del 1978 ad Alfedena, nessuno aveva pensato che anche [Patrick avrebbe preso parte alla gita](https://www.ombreeluci.it/1983/nessuno-aveva-pensato-che-patrick-avrebbe-preso-parte-alla-gita/) sul monte Méta. Eppure – tra timore, gioia e incoscienza – alla fine Patrick su quel monte ci è salito con tutta la carrozzella, insieme ai suoi amici. [Un’esperienza indimenticabile](https://www.ombreeluci.it/1983/con-loro-sono-salito-sul-monte-meta/) .

---

### **Visti per noi da Claudio Cinus**

Se questo settembre dovrebbe segnare il ritorno a scuola per migliaia di studenti, alcuni adolescenti hanno invece storie molto differenti da raccontare: è il caso di [Noodle Kid](https://www.ombreeluci.it/2020/brancolando-nella-solitudine/) , film sulla vita di un ragazzino cinese costretto a lasciare gli studi per lavorare in un ristorante (e saldare così i debiti del padre carcerato); oppure, più vicini a noi, dei ragazzi di una scuola media palermitana, protagonisti del docu-film [La nostra strada](https://www.ombreeluci.it/2020/diario-di-una-scuola-media-della-zisa/) : uno dei pochi antidoti al disinteresse per la cultura da parte degli alunni è la pazienza e la creatività di un professore speciale.

---

### [**Il blog di Benedetta**](https://www.ombreeluci.it/il-blog-di-benedetta/)

#### [La mia amica suor Marie-Thèo-di Dio](https://www.ombreeluci.it/2020/la-mia-amica-suor-marie-theo-di-dio/)

Non so perché mi fanno fare qualcosa sì e qualcosa no. E cambiano pure. Io alla fine mi arrabbio. Mi sono messa a guardare tanto i video sul cellulare di mamma così non consumo il mio. [Continua a leggere...](https://www.ombreeluci.it/2020/la-mia-amica-suor-marie-theo-di-dio/)

---

**Il questionario** – Insistiamo, cari lettori, ma per noi è importante: ringraziando i tanti che hanno già risposto al questionario, invitiamo chi non l'abbia ancora fatto a compilarlo. Bastano due minuti!

[Rispondi al sondaggio](https://us17.list-manage.com/survey?u=00c5dad63480d9601563b5692&id=2f375568ec)

---

### [Viaggio nell'arte](https://www.ombreeluci.it/project/numero-151-viaggio-nellarte/)

#### Il nuovo numero di Ombre e Luci

È un lungo viaggio nell’arte quello proposto dal [nuovo numero di Ombre e Luci](https://www.ombreeluci.it/project/numero-151-viaggio-nellarte/) . Un viaggio nell’arte realizzata e contemplata, nella certezza che fatta insieme essa promuova – come scrive Cristina Tersigni nell’editoriale – «comunità libere e davvero inclusive». L’intervista di apertura (di Giulia Galeotti) è a Sante Bandirali, co-fondatore di Uovonero, casa editrice nata dieci anni fa dalla volontà di tutelare il diritto di ogni bambino «a un libro vero e bello». E ancora, la [testimonianza](https://www.ombreeluci.it/2020/forse-una-ragione-ce/) di Stefano Nasuti, futuro *trustee* in base alla legge sul dopo di noi; Serena Sillitto alla scoperta di ciò che veramente dicono i testi fondativi di Fede e Luce; e ancora corti, libri, rubriche…

Iscriviti e ricevila ogni quindici giorni

**Numeri passati**