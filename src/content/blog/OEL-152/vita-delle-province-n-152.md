---
title: Vita delle province n. 152
date: 2020-11-13
author: Redazione
slug: vita-delle-province-n-152
lang: it
wp_id: 29364
original_url: "https://www.ombreeluci.it/?p=29364"
cluster_id: 5
has_comments: false
umap_x: 6.994745254516602
umap_y: 9.010272026062012
umap_z: 12.698448181152344
issue_number: OEL-152
id_numero: "OEL-152"
numero_rivista: "Ombre e Luci"
---
### Un tesoro da condividere

Nel libro del Siracide si legge: «Un amico fedele è rifugio sicuro: chi lo trova, trova un tesoro». È proprio vero! Noi di Fede e Luce ce ne siamo accorti proprio in occasione di questa pandemia, in cui abbiamo perso la cosa più preziosa che abbiamo: l’amicizia tra di noi, fatta del ritrovarci per pregare e stringere un legame sempre più forte con Gesù che ci ama così come siamo; un’amicizia che trova nella festa la sua espressione di gioia, un’amicizia fatta di gesti teneri, abbracci che dicono l’accoglienza reciproca perché ognuno si senta a casa. Questo tesoro ci è mancato nei mesi scorsi e come spesso capita si impara ad apprezzare quello che hai proprio quando ti viene a mancare. (...) Vogliamo vivere quest’anno per ridire alle nostre comunità questo messaggio bello. Abbiamo trovato un tesoro e questo tesoro è affidato a noi, che viviamo la comune fragilità. Questo tesoro non lo teniamo per noi ma lo condividiamo, anzitutto tra di noi con legami belli e accoglienti e con tutta la creatività che riusciremo a mettere in campo.

— *Liliana Ghiringhelli e don Mauro Santoro*

### Responsabilità

In
questo momento difficile per tutto il mondo, più che mai nelle nostre comunità di Fede e Luce dobbiamo riflettere sul significato di responsabilità. La responsabilità a Fede e Luce non è soltanto assumere degli incarichi, come quando si elegge il coordinatore di comunità, il responsabile di un campo estivo, il coordinatore di Provincia o il vice-coordinatore provinciale. Responsabilità a Fede e Luce vuol dire prendersi cura dell’altro, prendersi cura gli uni gli altri, sempre con uno speciale riguardo per chi è più fragile, per chi è più solo, per chi è più stanco. In questo periodo, con grandi difficoltà e limitazioni riusciamo a vivere i nostri momenti di comunità e condivisione: in questi giorni le due comunità di Fidenza hanno eletto i nuovi coordinatori, mentre altre comunità hanno organizzato incontri a gruppi più piccoli e rispettando tutte le norme previste. Essere responsabili in questo periodo di pandemia vuol dire seguire le regole che sono state decise dalle autorità pubbliche e le regole che anche Fede e Luce si è data, per il bene di tutte le nostre comunità, per il bene di tutti noi. —
*Fabio Bronzini*

### I nuovi membri del CdA

Dopo Daniela Boccucci di Bari, e Lello Mele di Napoli, ai quali va tutta la nostra gratitudine, Mari e Vulcani ha due nuovi rappresentanti nel Consiglio d’amministrazione di Fede e Luce. Sono Emi Mammoliti e Salvatore Leoci. Emi (Emilia in famiglia, ma il marito Pippo quando si fidanzarono – circa un secolo fa! – la ribattezzò Emi e così la conosciamo in Fede e Luce) è messinese, ha dimestichezza con numeri e bilanci, perciò è stata scelta per sostituire Claudio Carozzi nel ruolo di tesoriere nazionale. La sua prima reazione, da donna avveduta qual è, è stata: «Ma ce la farò?». Noi siamo certi di sì, con il sostegno di Claudio e del CdA: Emi porta l’entusiasmo di una persona entrata in Fede e Luce “solo” cinque anni fa (grazie all’amicizia con Carlo Gazzano e la moglie Gabriella) e conserva tutta la freschezza necessaria in questo tempo congelato. Salvatore, invece, a dispetto della tenera età, è un veterano del movimento: uno dei tanti pulcini della nidiata di don Vito Palmisano a Monopoli, sul finire degli anni Ottanta. In tanti lo conoscono perché ha già fatto parte del CdA e ha quel bagaglio di esperienza che sarà sicuramente utile all’equipe provinciale.

— *Vito Giannulo*

*Editoriale* ** ** [**Biglietti e disegni**](https://www.ombreeluci.it/2021/biglietti-e-disegni/) di Cristina Tersigni

*Focus: Adozione* [**Già nostro figlio**](https://www.ombreeluci.it/2021/gia-nostro-figlio/) di Paolo Catapano [**Un gatto, la comunità e il nostro apartheid**](https://www.ombreeluci.it/2021/luca-adotta-alba/) di Giulia Galeotti [**Vangelo, immaginazione, intelligenza**](https://www.ombreeluci.it/2020/vangelo-immaginazione-e-intelligenza/) di Dorota Swat * * [**Il diritto di chi?**](https://www.ombreeluci.it/2021/il-diritto-di-chi/) di Antonio Mazzarotto

*Intervista* [**Quel che la Convenzione dice (e non dice)**](https://www.ombreeluci.it/2021/quel-che-la-convenzione-dice-e-non-dice/) di Lars Porsenna

*Testimonianze* [**Cosa si potrebbe imparare dai banchi monoposto?**](https://www.ombreeluci.it/2021/cosa-si-potrebbe-imparare-dai-banchi-monoposto/) di Laura Coccia

*Dall'archivio* [**Paolo e Chiara**](https://www.ombreeluci.it/1988/paolo-e-chiara/) di Irma Fornari

*Associazioni* [**Cosa c'è oltre la scuola?**](https://www.ombreeluci.it/2021/cosa-ce-oltre-la-scuola/) di Monica Leggeri

*Fede e Luce* [**Guida per le comunità**](https://www.ombreeluci.it/2021/guida-per-le-comunita/) di Lucia Casella

*Spettacoli* [**Riappropriarsi della propria firma**](https://www.ombreeluci.it/2021/37-seconds-recensione/) di Claudio Cinus

*Dialogo Aperto * [**In ricordo di Aldo**](https://www.ombreeluci.it/2020/in-ricordo-di-aldo/) di Maria Goffi e Flora Atlante [**Periodo pesante, su spalle e cuore**](https://www.ombreeluci.it/2021/periodo-pesante-su-spalle-e-cuore/) di Elisa Sturlese **[Un dialogo aperto molto speciale!](https://www.ombreeluci.it/2020/un-dialogo-aperto-molto-speciale/)**

[**Vita Fede e Luce n.152**](https://www.ombreeluci.it/2020/vita-delle-province-n-152/)

*Libri* [**Mia sorella mi rompe le balle**](https://www.ombreeluci.it/2021/recensione-mia-sorella-mi-rompe-le-balle-tercon/) di Damiano e Margherita Tercon [**I disegni segreti**](https://www.ombreeluci.it/2021/recensione-i-disegni-segreti/) di Véronique Massenot e Bruno Pilorget [**Viaggio Italia around the world**](https://www.ombreeluci.it/2021/viaggio-italia-recensione/) di Danilo Ragona, Luca Paiardi e Marcello Restaldi [**Grazie, papà Don Carlo**](https://www.ombreeluci.it/2021/grazie-papa-don-carlo-recensione/) a cura di Sergio Didonè

*Diari* [**Ho votato**](https://www.ombreeluci.it/2021/ho-votato/) di Benedetta Mattei [**Io non lo so cosa mi aspetto dal futuro**](https://www.ombreeluci.it/2021/io-non-lo-so-cosa-mi-aspetto-dal-futuro/) di Giovanni Grossi

### Bastano 2€ al mese per sostenere Ombre e Luci. Dona subito.

–- -–