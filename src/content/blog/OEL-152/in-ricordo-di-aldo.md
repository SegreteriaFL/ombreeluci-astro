---
title: In ricordo di Aldo
date: 2020-12-09
author: Redazione
slug: in-ricordo-di-aldo
lang: it
wp_id: 23110
original_url: "https://www.ombreeluci.it/?p=23110"
cluster_id: 2
has_comments: false
umap_x: 5.227468967437744
umap_y: 8.79539680480957
umap_z: 11.271255493164062
issue_number: OEL-152
---

Carissimi amici e amiche, l’11 settembre è stato un giorno di particolare commozione: è mancato Aldo della nostra Comunità San Giuseppe della Pace.

È stata una persona davvero speciale che pur nella malattia in questo periodo di covid, sapendoci tutti lontani, non ha mai fatto mancare a tutto il gruppo un suo pensiero quotidiano di speranza. Ha frequentato la nostra Comunità per 13 anni.

Mi ricordo che la prima volta venne ad "una casetta" presentato dalla signora Carmen di cui era amico. A me e a tutta la Comunità ha fatto subito una bella impressione. Era un amico sempre disponibile, molto attento. Aiutava tutti in modo generoso e sempre sorridente.

In questo anno ha sofferto molto per una grave malattia che non ha superato purtroppo. Il Signore l'ha chiamato a sé, accogliendolo, immagino, a braccia aperte.

Grazie Aldo, ti ricorderemo sempre, sei stato una presenza importante, un valore aggiunto per la nostra bella Comunità.

***Maria Goffi***

Il mio ricordo di Aldo è legato al campo estivo a Cesenatico dove veniva tutti gli anni: aspettava questo appuntamento annuale ed era molto contento.

Le immagini che ho davanti agli occhi sono di Aldo in pantaloncini, maglietta, borsello, giornale e l'inseparabile pipa. Lui che legge il giornale in spiaggia, o al bar del Colonia, e poi che lo passava a chiunque lo volesse leggere.

Aldo sempre disponibile che aiutava tutti i ragazzi ad entrare e uscire dal mare oppure in piscina: aveva lo spirito di Fede e luce.

In questo periodo di covid eravamo tutti lontani… siamo stati vicini con le videochiamate su whatsapp: Aldo era contento di rivedere di salutare gli amici. Bastava poco per renderlo felice, una telefonata oppure l'invio di fotografie degli incontri. Brevi momenti semplici che lo hanno reso contento come il messaggio del buon giorno e della buona notte.

Sono contenta di averti conosciuto, grazie di tutto, ovunque tu sia un abbraccio...mi mancherai, ci mancherai.

***Flora Atlante***

*Editoriale* ** ** **Biglietti e disegni** di Cristina Tersigni

*Focus: Adozione* **Già nostro figlio** di Paolo Catapano **Un gatto, la comunità e il nostro apartheid** di Giulia Galeotti **Vangelo, immaginazione, intelligenza** di Dorota Swat * * **Il diritto di chi?** di Antonio Mazzarotto

*Intervista* **Quel che la Convenzione dice (e non dice)** di Lars Porsenna

*Testimonianze* **Cosa si potrebbe imparare dai banchi monoposto?** di Laura Coccia

*Dall'archivio* **Paolo e Chiara** di Irma Fornari

*Associazioni* **Cosa c'è oltre la scuola?** di Monica Leggeri

*Fede e Luce* **Guida per le comunità** di Lucia Casella

*Spettacoli* **Riappropiarsi della propria firma** di Claudio Cinus

*Dialogo Aperto * [**In ricordo di Aldo**](https://www.ombreeluci.it/2020/in-ricordo-di-aldo/) di Maria Goffi e Flora Atlante

**Vita Fede e Luce n.152**

*Libri* **Mia sorella mi rompe le balle** di Damiano e Margherita Tercon **I disegni segreti** di Véronique Massenot e Bruno Pilorget **Viaggio Italia around the world** di Danilo Ragona, Luca Paiardi e Marcello Restaldi **Grazie, papà Don Carlo** a cura di Sergio Didonè

*Diari* **Ho votato** di Benedetta Mattei **Io non lo so cosa mi aspetto dal futuro** di Giovanni Grossi