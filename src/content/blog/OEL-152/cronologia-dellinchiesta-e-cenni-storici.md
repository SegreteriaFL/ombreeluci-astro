---
title: "Cronologia dell'inchiesta e cenni storici"
date: 2020-01-02
author: Redazione
slug: cronologia-dellinchiesta-e-cenni-storici
lang: it
wp_id: 20201
original_url: "https://www.ombreeluci.it/?p=20201"
cluster_id: 8
has_comments: false
umap_x: 8.429971694946289
umap_y: 12.317732810974121
umap_z: 11.129678726196289
issue_number: OEL-152
id_numero: "OEL-152"
numero_rivista: "Ombre e Luci"
---
Una cronologia completa degli eventi che hanno visto Jean Vanier e padre Thomas Philippe al centro delle indagini avviate dall'Arca Internazionale.

**1946:** Padre Thomas Philippe crea L’Eau Vive, un centro di formazione internazionale a Soisy-sur-Seine.

**1950:** dopo aver lasciato la Marina, Jean Vanier arriva all’Eau Vive. Padre Thomas diviene il suo padre spirituale.

**Aprile 1952:** a seguito delle accuse e delle testimonianze da parte di donne contro padre Thomas Philippe, il padre generale dell’ordine domenicano lo rimuove dall’Eau Vive. L’inchiesta è condotta dal Sant’Uffizio. Padre Thomas nomina Jean Vanier per prendere il suo posto alla direzione dell’Eau Vive.

**Maggio 1956:** Il Sant’Uffizio condanna alla destituzione (pena di deposizione) padre Thomas Philippe: gli è vietato l’insegnamento, di esercitare il suo ministero e amministrare i sacramenti. Il Santo Uffizio decide di chiudere l’Eau Vive e di disperdere i suoi membri ai quali è permanentemente vietato di riunirsi in altri contesti.

**1963:** Padre Thomas Philippe ottiene il permesso di ritornare in Francia. Si reca a Trosly dove diviene il cappellano (assistente spirituale) di Val Fleury, un istituto che accoglie persone con disabilità mentale.

**1964:** Jean va a vivere a Trosly e fonda L’Arca.

**1993:** muore padre Thomas Philippe.maggio 2019: muore Jean Vanier.

#### **L'indagine**

**Giugno 2014:** L'Arca Internazionale e la Chiesa Cattolica sono i destinatari delle testimonianze di due donne che accusano padre Thomas Philippe di gravi condotte sessuali durante i loro incontri nel contesto di direzione spirituale, negli anni ‘70 e ’80.

**Dicembre 2014:** un’inchiesta canonica viene condotta su richiesta dei responsabili de L'Arca internazionale sotto la guida del Mgr. d’Ornellas, vescovo accompagnatore spirituale de L’Arca.

**Marzo 2015:** L'Arca Internazionale è raggiunta dalle conclusioni dell’inchiesta canonica e diffonde una lettera disponibile sul sito de L'Arca Internazionale.

**Maggio 2015:** Jean Vanier invia un messaggio in seguito ai risultati dell’inchiesta canonica.

**Maggio 2016:** i responsabili de L'Arca ricevono la testimonianza di una donna, membro anziano de L'Arca, che chiama in causa il comportamento di Jean nei suoi confronti dopo la fondazione de L’Arca.

**Maggio 2016 - ottobre 2016:** la testimonianza viene esaminata da esperti esterni. L’Equipe di direzione internazionale e il presidente del consiglio di sorveglianza sono informati degli elementi del dossier. Jean Vanier riconosce queste relazioni, che egli aveva creduto essere reciproche. Ha chiesto perdono a questa donna, che è stata messa al corrente delle azioni de L'Arca fatte a seguito della sua testimonianza.

**Ottobre 2016:** Jean Vanier scrive una seconda lettera per ribadire la sua condanna nei confronti dei comportamenti di padre Thomas Philippe.

**Marzo 2019:** i responsabili de L'Arca vengono a conoscenza di una nuova testimonianza di una donna che chiama in causa Jean Vanier.

**8 aprile 2019:** decisione di conferire il mandato per un’inchiesta ad un organismo indipendente.

**Maggio 2019:** Muore Jean Vanier.

**Giugno 2019:** l’inchiesta viene affidata a GCPS, un’organizzazione con sede nel Regno Unito che ha la missione di aiutare le istituzioni a migliorare i loro sistemi di prevenzione e segnalazione degli abusi.

**Maggio - Giugno 2019:** L'Arca Internazionale ottiene l’accesso agli archivi di Jean Vanier e a quelli della Provincia francese dei Domenicani relativi a padre Thomas Philippe a Parigi.

**Luglio 2019:** Antoine Mourges, storico, viene incaricato da L'Arca Internazionale di redigere una nota storica per ampliare il lavoro di GCPS.

**Febbraio 2020:** risultati dell’inchiesta e pubblicazione del comunicato per conto da L’Arca.

*Traduzione a cura di Cristina Tersigni Iscriviti e ricevila ogni quindici giorni *