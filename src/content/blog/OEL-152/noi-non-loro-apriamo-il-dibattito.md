---
title: "«Noi», non «loro»: apriamo il dibattito"
date: 2020-02-07
author: Redazione
slug: noi-non-loro-apriamo-il-dibattito
lang: it
wp_id: 16205
original_url: "https://www.ombreeluci.it/?p=16205"
cluster_id: 0
has_comments: false
umap_x: 9.060029983520508
umap_y: 10.168731689453125
umap_z: 8.90883731842041
issue_number: OEL-152
---

U
na novità importante ha accompagnato il mese appena concluso: nel n. 4069 Civiltà Cattolica – prestigiosa e seguitissima rivista dei gesuiti diretta da Antonio Spadaro – ha pubblicato una riflessione di Justin Glyn dal titolo
*«Noi», non «loro»*
.
*La disabilità nella Chiesa.*
La tesi di fondo del gesuita namibiano è che la disabilità fisica e quella mentale sono la manifestazione dei limiti che appartengono all’umanità nel suo insieme, e che con l’incarnazione lo stesso Gesù ha assunto. Tanti sono gli aspetti affrontati da Glyn, non tutti necessariamente condivisibili ma sicuramente preziosi per l’indispensabile dibattito che aprono (
[spiritualità e disabilità](https://www.ombreeluci.it/project/numero-147-girotondo-danime/)
è stato il tema del n. 3/2019 di Ombre e Luci). Un dibattito da alimentare e rilanciare. Per questo abbiamo chiesto
[un primo commento](https://www.ombreeluci.it/2020/teologia-disabile/)
a
[Stefano Buttinoni](http://ombreeluci.it/chisiamo/#buttinoni)
, autore di un libro recentissimo in tema, che Cristina Tersigni
[recensisce](https://www.ombreeluci.it/2020/la-disabilita-ci-rende-umani/)
. Due voci – Glyn e Buttinoni – che declinano in modi diversi il celeberrimo concetto di inclusione, ancora nei fatti sostanzialmente vuoto. «Secondo voi esiste l'abbigliamento per disabili?» chiedeva qualche giorno fa su Twitter Valentina Tomirotti, "giornalista a rotelle" (come si definisce ella stessa). È da una domanda simile che siamo partiti quando abbiamo deciso di dedicare il focus del n. 1/2020 di Ombre e Luci al rapporto tra moda e disabilità. Indagando la costruzione di paradigmi e pratiche che siano davvero inclusivi, siamo giunti a conclusioni molto interessanti: se c'è ancora molta strada da fare, è vero però che si sono aperti scenari fino a pochi anni fa impensabili. Dalla scelta come testimonial Gerber di Lucas (bimbo con un cromosoma in più) alla necessità della cura di sé; dall'incontro con manichini in sedia a rotelle e tessuti ad alta vestibilità per persone con autismo, a Jillian Mercado, che sentendosi esclusa da un mondo che adora ne è divenuta una protagonista. Tra le rubriche, in Testimonianza Silvia Gusmano racconta il suo “secondo primo giorno di scuola” (come Fede e Luce abbia influenzato il suo lavoro di insegnante), mentre in Spettacoli Cristina Tersigni presenta il primo dei quattro film documentari
[Il corpo dell'amore](https://www.ombreeluci.it/2020/il-corpo-dellamore/)
, dedicati al difficile e cruciale tema dell'affettività e della sessualità nella disabilità. Ad aprire le danze, come sempre, l'intervista: questa volta è di scena Maria Goffi, un’appassionata di ceramica e grandi sfide dal “volto un po' insolito”. Il nostro speciale su
[Cinema e disabilità](https://www.ombreeluci.it/2019/speciale-cinema-e-disabilita/)
cresce con il contributo di
[Armando D'Amato](https://www.ombreeluci.it/2020/cinema-e-disabilita-i-3-film-di-armando-damato/)
, cinefilo del centro diurno
[La Fabbrica dei Sogni](https://cdlafabbricadeisogni.wordpress.com)
, e con
[la presentazione](https://www.ombreeluci.it/2020/un-altro-sguardo/)
del ricco dossier che i cugini francesi di
*Ombres et Lumiére*
hanno dedicato al tema nel n. 232 della loro rivista.

### Il blog di Benedetta

**Io, Lorenza e il prosciutto cotto**
Io non lo so se mi piace fare shopping. Non lo so proprio. Non ho proprio capito. Boh. Tutti mi dicono prendi qualche soldo e vai nel negozio a comprare. Ma perché io lo devo fare? Non lo so. Però alla fine io ci vado.
[Continua a leggere...](https://www.ombreeluci.it/2020/io-lorenza-e-il-prosciutto-cotto/)

### Agenda

**Roma -**
In occasione dei
[30 anni del Carro](http://www.ilcarro.org/la-comunita-il-carro-compie-30-anni/)
, l'associazione propone un percorso di riflessione in tre punti sui temi fondanti dell'esperienza in casa famiglia. Il primo appuntamento è l'8 marzo ma le iscrizioni terminano il 1 marzo.
**Al cinema -**
Arriva in Italia il film documentario Lourdes, diretto da Thierry Demaizière e Alban Teurlai,
[in anteprima](https://www.ifcsl.com/centre-saint-louis/lourdes)
l'11 febbraio all'Institut Français - Centre Saint-Louis di Roma e in sala solo il 24, 25 e il 26 febbraio.
**Roma -**
La comunità
[Il Chicco](http://www.larche-ilchicco.it)
dell'Arca presenta il concerto Leadership con i Beatles il 20 febbraio alle 18.30, in via Ancona 1, Ciampino (RM).
**Napoli -**
A dieci anni dall'edizione di Verona, l'Ente Nazionale Sordi organizza la
[Terza Conferenza Nazionale sulla Sordità](http://3conferenzasordita.ens.it)
dal 20 al 22 febbraio. Un aggiornamento sulle ultime ricerche scientifiche e le prospettive socio-culturali del settore della disabilità uditiva. Ci si può iscrivere entro il 14 febbraio.

### Vita Fede e Luce

Sono iniziate le giornate dedicate alla Festa della Luce: a Roma, Milano, Napoli e Bari si è celebrata la scorsa domenica e ci sono già
[diverse foto](http://www.fedeeluce.it/2020/01/21/festa-della-luce-2020/)
sul sito di Fede e Luce. La comunità di Edelweiss (Messina) ha
[raccontato in un video](https://www.fedeeluce.it/2020/02/04/in-viaggio-campo-di-natale-della-comunita-edelweiss/)
i momenti vissuti al campo di Natale del 2-4 gennaio scorsi. Il tema del campo invernale era "In Viaggio". Sabato 7 e domenica 8 febbraio la comunità di San Gregorio mette in scena Il Canto di Natale alla parrocchia di Santa Silvia, a Roma.
[Qui tutte le informazioni](https://www.facebook.com/events/1356238361249681/)
per assistere allo spettacolo.

Iscriviti e ricevila ogni quindici giorni

### Con 2€ al mese riceverai il nuovo numero di Ombre e Luci in anteprima digitale.

–- -–