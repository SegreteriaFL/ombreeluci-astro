---
title: "Un esperto di disabilità nella task force per la fase 2 dell’emergenza Coronavirus: Giampiero Griffo"
date: "2020-04-12"
author: "Redazione"
theme: "cluster-0"
cluster_id: 0
slug: "un-esperto-di-disabilita-nella-task-force-per-la-fase-2-dellemergenza-coronavirus-giampiero-griffo"
lang: it
wp_id: 17511
has_comments: false
tema_code: "T08"
tema_label: "Diritti, cittadinanza e società"
categoria_menu: "Diritti"
issue_number: OEL-152
---

C'è chi ha scritto che il numero degli esperti ha superato quello dei guariti, e chi ha commentato che le donne – come da tradizioni che nemmeno la pandemia riesce a smantellare – sono le grandi escluse. Resta però che almeno una notizia importante c’è: tra i 17 componenti del **Comitato di esperti** in materia economica e sociale a cui il presidente del Consiglio Conte ha affidato il compito di elaborare e proporre la strategia per una ripresa graduale nei diversi settori delle attività sociali, economiche e produttive, troviamo anche **Giampiero Griffo**, coordinatore del Comitato tecnico-scientifico dell’Osservatorio nazionale sulla condizione delle persone con disabilità.

### Chi è Giampiero Griffo

Animatore del movimento delle persone con disabilità a livello nazionale e internazionale dagli anni Settanta, Giampiero Griffo è uno dei componenti del [Consiglio Mondiale di DPI](http://www.disabledpeoplesinternational.org/) (Disabled Peoples’ International) e a lui si deve la nascita della [sezione italiana](http://www.dpitalia.org/) dell’organizzazione . Dal 2004 al 2006 Griffo ha fatto parte della delegazione italiana che ha portato alla definizione e alla successiva approvazione della Convenzione Onu sui Diritti delle Persone con Disabilità, affiancando nel 2007 Paolo Ferrero, allora ministro della Solidarietà Sociale, nella sottoscrizione del trattato. Oltre a rappresentare in vari appuntamenti europei il Forum Europeo sulla Disabilità (EDF), oggi Griffo presiede la RIDS (Rete Italiana Disabilità e Sviluppo) che, composta da organizzazioni non governative e da organizzazioni di persone con disabilità, si occupa di cooperazione allo sviluppo delle persone con disabilità in ambito internazionale ([ridsnetwork.org](https://www.ridsnetwork.org)). Giampiero Griffo sarà presto ospite di Ombre e Luci.

Il Presidente del Consiglio, Giuseppe Conte, nella conferenza stampa del 10 aprile ha annunciato nuove misure per la "fase 2" dell'emergenza legata al coronavirus. In particolare ha presentato il **Comitato di esperti** in materia economica e sociale che avrà il compito di elaborare e proporre la strategia necessaria a fronteggiare l'emergenza e per una ripresa graduale nei diversi settori delle attività sociali, economiche e produttive.

A capo della task force il manager Vittorio Colao, mentre tra gli esperti dei numerosi settori rappresentati, troviamo anche **Giampiero Griffo**, coordinatore del Comitato tecnico-scientifico dell’Osservatorio nazionale sulla condizione delle persone con disabilità.

### Questi gli esperti chiamati a far parte del gruppo
Elisabetta Camussi**, professoressa di Psicologia sociale, Università degli Studi di Milano “Bicocca”;
Roberto Cingolani**, responsabile Innovazione tecnologica di Leonardo, già Direttore scientifico dell'Istituto Italiano di Tecnologia (IIT);
Riccardo Cristadoro**, consigliere economico del Presidente del Consiglio - Senior Director del Dipartimento economia e statistica, Banca d’Italia;
Giuseppe Falco**, amministratore delegato per il Sistema Italia-Grecia-Turchia e Senior Partner & Managing Director di The Boston Consulting Group (BCG);
Franco Focareta**, ricercatore di Diritto del lavoro, Università di Bologna “Alma Mater Studiorum”;
Enrico Giovannini**, professore di Statistica economica, Università di Roma “Tor Vergata”;
Giovanni Gorno Tempini**, presidente di Cassa Depositi e Prestiti;
Giampiero Griffo**, coordinatore del Comitato tecnico-scientifico dell’Osservatorio nazionale sulla condizione delle persone con disabilità;
Filomena Maggino**, consigliera del presidente del Consiglio per il benessere equo e sostenibile e la statistica - Professoressa di Statistica sociale, Università di Roma “La Sapienza”;
Mariana Mazzucato**, consigliera economica del Presidente del Consiglio - Director and Founder, Institute for Innovation and Public Purpose, University College London;
Enrico Moretti**, professor of Economics at the University of California, Berkeley;
Riccardo Ranalli**, Dottore commercialista e revisore contabile;
Marino Regini**, professore emerito di Sociologia economica, Università Statale di Milano;
Raffaella Sadun**, professor of Business Administration, Harvard Business School;
Stefano Simontacchi**, Avvocato, Presidente Fondazione Buzzi;
Fabrizio Starace**, direttore del Dipartimento di Salute Mentale e Dipendenze Patologiche dell’AUSL di Modena - Presidente della Società Italiana di Epidemiologia Psichiatrica (SIEP).

### Bastano 2€ al mese per sostenere Ombre e Luci. Dona subito.