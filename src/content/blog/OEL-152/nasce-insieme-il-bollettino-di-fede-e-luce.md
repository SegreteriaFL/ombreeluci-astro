---
title: "Nasce \"Insieme\" il Bollettino di Fede e Luce"
date: 2020-06-07
author: Stefano Guarino
slug: nasce-insieme-il-bollettino-di-fede-e-luce
lang: it
wp_id: 20473
original_url: "https://www.ombreeluci.it/?p=20473"
cluster_id: 5
has_comments: false
umap_x: 7.889500141143799
umap_y: 8.2633056640625
umap_z: 13.059192657470703
issue_number: OEL-152
---

Dopo il Pellegrinaggio del 1971 a Lourdes e l’inizio del movimento a livello internazionale del movimento *Foi et Lumière* , fondato da Jean Vanier, per un piccolo gruppo di ragazzi, genitori e amici, ritornati in Italia, a Roma, iniziava l’avventura, o meglio veniva gettato il primo seme di quel movimento che si chiamerà o meglio si è già chiamato *[Fede e Luce](fedeeluce.it/)* .

Fu così che Mariangela Bertolini assieme ad altri genitori e amici, iniziarono ad incontrarsi presso l’Istituto Nazareth a Roma, in Via Cola di Rienzo nel quartiere Prati. Durante quelle prime riunioni si organizzò la partecipazione al grande Pellegrinaggio Internazionale di *Foi et Lumière* , evento che si sarebbe dovuto tenere a Roma per l’Anno Santo del 1975, il Giubileo indetto da Papa Paolo VI e denominato "Anno Santo del Rinnovamento e della Riconciliazione".

Era comunque il 1974 quando tiepidamente si inizia a voler trasmettere lo spirito del movimento attraverso un piccolo, semplice, ma efficace giornalino, denominato **“ [Insieme](https://www.ombreeluci.it/project_category/insieme/) - Bollettino di Fede e Luce"** , con il semplice scopo di poter raggiungere piano piano ma costantemente, le case e i cuori delle famiglie dei ragazzi con handicap e trasmettere un grande nuovo annuncio «I nostri figli sono i prediletti... se resteremo INSIEME sapremo dimostrarlo», desiderio già sperimentato a Lourdes!

Questo bollettino, chiamato anche giornalino, voleva essere anche un richiamo per gli amici ed educatori a poter conoscere, vivere e sperimentare il semplice stare “insieme” e quindi l’incontro con coloro che in quel momento vivevano ancora rinchiusi e nascosti, all’interno delle mura domestiche o dentro un Istituto.

Il primo bollettino di *Insieme* e così per gli altri successivi, era stampato proprio nell’Istituto Nazareth da **Madre Annarella Pantanella** , una suora straordinaria che per tutti noi che l’abbiamo conosciuta era chiamata “nonna” per la sua grande sensibilità, accoglienza per il prossimo e per tutti noi amici. Era lei che ne curava la parte dattiloscritta, suoi sono anche molti dei disegni riportati, seppur semplici, stilizzati, ma così pieni di amorevolezza e comunicatività. In ultimo, ne curava anche la stampa con il vecchio ciclostile Gestetner… insomma, tutto fatto in casa, o meglio, in Istituto!

Un bollettino che ci ha iniziato a tenere uniti tutti “INSIEME” e quando si è insieme, le fatiche sono minori, le gioie sono condivise e i dolori diventano meno pesanti… niente di straordinario, ma allo stesso tempo rendere l’ordinario e il semplice, straordinario!

- *Stefano Guarino* , 2020

#### [Insieme](https://www.ombreeluci.it/insieme/) - Il ricordo di chi c'era

[Come è nato “Insieme” il bollettino di Fede e Luce](https://www.ombreeluci.it/2020/come-e-nato-insieme-il-bollettino-di-fede-e-luce/) di M.T. Mazzarotto

[Nasce "Insieme" il Bollettino di Fede e Luce](https://www.ombreeluci.it/2020/nasce-insieme-il-bollettino-di-fede-e-luce/) di S. Guarino

[Si continua a crescere Insieme](https://www.ombreeluci.it/2020/si-continua-a-crescere-insieme-anche-il-bollettino-insieme-cresce-e-sempre-di-piu/) di S. Guarino