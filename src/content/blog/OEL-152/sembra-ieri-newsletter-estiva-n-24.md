---
title: Sembra ieri - Newsletter Estiva n. 24
date: 2020-09-18
author: Redazione
slug: sembra-ieri-newsletter-estiva-n-24
lang: it
wp_id: 21664
original_url: "https://www.ombreeluci.it/?p=21664"
cluster_id: 0
has_comments: false
umap_x: 5.9591474533081055
umap_y: 6.046902656555176
umap_z: 8.867820739746094
issue_number: OEL-152
---

S
embra ieri, ma è passato quasi un anno dalla prima
[newsletter](https://www.ombreeluci.it/newsletter/)
di O&L; un tempo (lungo 24 puntate) pensato anche per accorciare la distanza con voi lettori, passando dai tre mesi della rivista cartacea alle due settimane della NL che state leggendo. Sembra ieri, ma sono passati quasi quarant'anni dal
[primo numero](https://www.ombreeluci.it/1983/editoriale-n-1/)
di O&L; sembra ieri, ma è trascorso giusto «il tempo di passare dall'essere mamma all'essere nonna, se non bisnonna» come
[scrive Manuela Bartesaghi](https://www.ombreeluci.it/2020/un-giornalino-una-donna-un-convento/)
, ricordando la nascita di Insieme, il ciclostile che (come vi abbiamo raccontato quest'estate), voleva «gridare "è possibile!" là dove la paura o il pregiudizio toglievano il coraggio». Sembra ieri, forse, perché le
[storie di amicizia](https://www.ombreeluci.it/1975/allamicizia-ci-credo/)
non dovrebbero sentire il peso del tempo: sembrano di oggi e saranno di domani. Ombre e Luci avrà sempre tra i suoi obiettivi quello di custodire e condividere queste storie, proseguendo il cammino intrapreso in un pomeriggio qualunque del 1974.

---

### **I Grandi Classici... di un'estate fa**

È finita l’estate. Ripartire può essere difficile, anche e soprattutto in questo particolare e ancora complesso 2020. A maggior ragione, allora, non dimentichiamoci della speranza come ingrediente delle nostre vite: «La speranza avvia ogni nostra azione o progetto. Senza di essa si procede a motore spento», scriveva Mariangela Bertolini in
[un editoriale](https://www.ombreeluci.it/2002/abitare-la-speranza/)
a fine estate 2002. Un invito oggi di un’attualità incredibile… (E poi, chi ha detto che le vacanze si debbano fare per forza
[solo in estate](https://www.ombreeluci.it/1983/unaltra-proposta-di-vacanze-con-persone-disabili-i-soggiorni-invernali/)
?)

---

### **Visti per noi da Claudio Cinus**

Da presidente del tribunale per i minorenni di Reggio Calabria, il giudice Roberto Di Bella si è impegnato per cercare di restituire ad alcuni ragazzi la gioventù di cui li aveva privati l'ambiente insano e criminale delle loro famiglie. In
[Parola d'onore](https://www.ombreeluci.it/2020/come-spezzare-il-circolo/)
, Sophia Luvarà documenta il potente dialogo tra il giudice e questi ragazzi, che hanno avuto finalmente la loro chance di salvezza. Un dialogo che è poi diventato un vero e proprio protocollo governativo, come scopriamo leggendo Liberi di scegliere (
[recensito](https://www.osservatoreromano.va/it/news/2020-08/liberi-di-scegliere.html)
da Alessandra Moraca su L'Osservatore Romano), libro scritto dallo stesso Di Bella con Monica Zapelli.

---

### [**Il blog di Benedetta**](https://www.ombreeluci.it/il-blog-di-benedetta/)

#### [È iniziata SUPER BENE](https://www.ombreeluci.it/2020/e-iniziata-super-bene/)

La scuola è iniziata SUPER BENE! Ho cominciato lunedì 14 settembre alle 8.30. Siccome io sono al terzo anno dell’alberghiero e ho scelto ricevimento mi hanno fatto cambiare sede e non vado più a via dei Genovesi ma a via della Paglia.
[Continua a leggere...](https://www.ombreeluci.it/2020/e-iniziata-super-bene/)

---

**Il questionario**
– Insistiamo, cari lettori, ma per noi è importante: ringraziando i tanti che hanno già risposto al questionario, invitiamo chi non l'abbia ancora fatto a compilarlo. Bastano due minuti!

[Rispondi al sondaggio](https://us17.list-manage.com/survey?u=00c5dad63480d9601563b5692&id=2f375568ec)

---

### [Viaggio nell'arte](https://www.ombreeluci.it/project/numero-151-viaggio-nellarte/)

#### Il nuovo numero di Ombre e Luci

È un lungo viaggio nell’arte quello proposto dal
[nuovo numero di Ombre e Luci](https://www.ombreeluci.it/project/numero-151-viaggio-nellarte/)
. Un viaggio nell’arte realizzata e contemplata, nella certezza che fatta insieme essa promuova – come scrive Cristina Tersigni nell’editoriale – «comunità libere e davvero inclusive». L’intervista di apertura (di Giulia Galeotti) è a Sante Bandirali, co-fondatore di Uovonero, casa editrice nata dieci anni fa dalla volontà di tutelare il diritto di ogni bambino «a un libro vero e bello». E ancora, la
[testimonianza](https://www.ombreeluci.it/2020/forse-una-ragione-ce/)
di Stefano Nasuti, futuro
*trustee*
in base alla legge sul dopo di noi; Serena Sillitto alla scoperta di ciò che veramente dicono i testi fondativi di Fede e Luce; e ancora corti, libri, rubriche…

Iscriviti e ricevila ogni quindici giorni

**Numeri passati**