---
title: "Le età della signorina Uffa – Newsletter n. 17"
date: "2020-06-05"
author: "Redazione"
theme: "cluster-0"
cluster_id: 0
slug: "le-eta-della-signorina-uffa-newsletter-n-17"
lang: it
wp_id: 19452
has_comments: false
tema_code: "T15"
tema_label: "Memoria e storia di Fede e Luce (opzionale)"
categoria_menu: "Storia"
issue_number: OEL-152
---

L’analisi** – Come tutti, anche le persone con disabilità nascono, crescono e invecchiano, il che significa che (come tutti) anche i loro bisogni, tempi e desideri cambiano negli anni. Ovvio? Purtroppo no: la solita retorica degli eterni bambini, infatti, intrappola chi ha una disabilità in un’enorme «carta moschicida», nota Giulia Galeotti (che [ci racconta](https://www.ombreeluci.it/2020/le-eta-della-vita-per-molti-ma-non-per-tutti/) anche le volte in cui il suo sguardo è stato sfuocato o sbagliato).
La testimonianza** – Da un lato del palco [una bambina di dieci anni](https://www.ombreeluci.it/2020/avete-mai-interpretato-la-grotta-di-betlemme/) ricoperta dalla carta del presepe, dall’altro [una giovane donna](https://www.ombreeluci.it/2020/il-teatro-e-gioco-e-nel-gioco-non-si-smette-mai-di-crescere/) che trova finalmente la chiave per relazionarsi con il mondo: partendo da posizioni ben diverse, vanno lette con attenzione le esperienze teatrali che hanno reso Laura Coccia e Veronica le donne che sono. Sempre in tema di spettacoli, vi proponiamo una recensione di ieri e una di oggi: il racconto (datato 1981) del [«secondo diluvio universale della storia»](https://www.ombreeluci.it/1981/dopo-di-me-il-diluvio-commedia-musicale-gruppo-fede-luce-san-paolo/) tratto da *Insieme* (il ciclostile diventato poi la rivista *Ombre e Luci*) e i giorni del [Festival del Cinema Patologico](https://www.ombreeluci.it/2020/quando-il-cinema-viene-in-soccorso-del-teatro/), seguiti per noi da Claudio Cinus.
La ricetta** – C’è chi li impasta, chi li frigge, chi li porta in tavola, e c’è chi fa lo scatto della pantera: a voi, da Bari, [i segreti dei migliori panzerotti pugliesi](https://www.ombreeluci.it/2020/lo-scatto-della-pantera/).

### Il blog di Benedetta

#### Uffa

Sono uscita di casa. Sono contenta. Ma non tantissimo. Prima di tutto la scuola non è aperta. E questa cosa a me non va per niente bene. [Continua a leggere...](http://www.ombreeluci.it/2020/io-lorenza-e-il-prosciutto-cotto)
Il questionario** – Grazie a chi ha già risposto al questionario; grazie a chi non lo ha ancora fatto, ma riuscirà a trovare i due minuti necessari. Interloquire con voi ci aiuta molto!

[](https://us17.list-manage.com/survey?u=00c5dad63480d9601563b5692&id=2f375568ec)

[Rispondi al sondaggio](https://us17.list-manage.com/survey?u=00c5dad63480d9601563b5692&id=2f375568ec)

### Vita Fede e Luce
Campi estivi** – Una [lettera a quattro mani](https://www.fedeeluce.it/wp-content/uploads/2020/05/Lettera-Estate-2020.pdf) della presidente Angela Gattulli e dell’assistente spirituale internazionale don Marco Bove fa chiarezza sulla scelta di non organizzare i campi estivi per l’estate 2020. L'invito è di trovare alternative che tutelino la salute di tutti.
I video di don Marco –**Su Facebook hanno avuto grande successo i video realizzati da don Marco per accompagnarci spiritualmente prima e dopo la Pasqua. L'ultimo, [dedicato alla Pentecoste](https://www.youtube.com/watch?v=g2-TEasOOfI), sarà presto disponibile con sottotitoli in inglese e francese. Anche se la serie si è conclusa (per ora!), i video continuano ad essere uno strumento di condivisione e comunione, e saranno sempre disponibili [sul sito](https://www.fedeeluce.it/2020/06/03/i-video-di-don-marco/) e [sul canale](https://www.youtube.com/channel/UCIr-QGBfhtFXehAPuLYjdDQ) YouTube.

##

### Sostienici con il tuo 5x1000.

A te non costa niente, per noi vale tantissimo. Anche durante questi giorni difficili le comunità Fede e Luce hanno mantenuto vivo il focolare dell’**amicizia**, reinventando gli incontri comunitari e accorciando le distanze. **[Fai sentire la tua amicizia anche a distanza](http://www.fedeeluce.it/5x1000/).
96000680585** è il codice fiscale da riportare sulla**tua dichiarazione dei redditi**, nel riquadro dedicato alle onlus.

*Illustrazione di [Joy Murray,](https://joymurray.com/) "Flying Dream", 2019*

Iscriviti e ricevila ogni quindici giorni