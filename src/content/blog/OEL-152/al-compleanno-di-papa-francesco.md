---
title: Al compleanno di Papa Francesco
date: 2020-01-08
author: Benedetta Mattei
slug: al-compleanno-di-papa-francesco
lang: it
wp_id: 15234
original_url: "https://www.ombreeluci.it/?p=15234"
cluster_id: 7
has_comments: false
umap_x: 7.585644721984863
umap_y: 1.624327301979065
umap_z: 9.709623336791992
issue_number: OEL-152
---

Papa Francesco mi ha invitata alla festa del suo compleanno e io ci sono andata. Di corsa. Sono stata molto contenta che mi ha invitata e l’ho detto anche a lui. Gli ho detto pure che “ti amo e ti sposo”. E si è messo a ridere. L’ho abbracciato tante volte. Almeno sedici. Lui salutava le persone e mi teneva abbracciata. Siccome io gli voglio bene gli ho dato anche tante carezze. E lui mi ha fatto le carezze a me. Gli ho detto che dopo pochi giorni facevo anche il compleanno. E lui mi ha fatto tanti auguri e mi ha dato un bel bacio. La festa di compleanno di Papa Francesco è stata molto bella. Mi sono divertita tantissimo. Il posto era molto grande e c’erano alcuni bambini e pure quelli un po’ più grandi. Come me che ho sedici anni. Avevano preparato una coreografia semplice semplice. Molto bella. Non difficile. Avevano una stella di cartone in mano. Gialla. Dietro c’era una lettera. E se leggevi tutte le lettere c’era scritto “auguri Papa Francesco”. Io ho preso una stella anche se non avevo fatto le prove. Mi sono messa a correre e sono arrivata davanti al Papa. Gli ho fatto vedere la lettera e poi ho raggiunto gli altri.

Tutti hanno fatto come ho fatto io. Poi lui ha spento la candelina. Ha compiuto 83 anni. Mica tanti. Mia nonna ne ha 91 e mezzo. Gli abbiamo cantato tanti auguri. In italiano. Io lo so anche in inglese ma in inglese non lo abbiamo cantato. Poi lui ha tagliato la torta. Ma non l’abbiamo mangiata. Io ho chiesto perché. Ma Papa Francesco dopo un po’ doveva andare via per dire una preghiera. E tutti gli invitati invece rimanevano a pranzo e poi mangiavano la torta. Io però la torta non l’ho mangiata perché non sono rimasta a pranzo. Era domenica e io la domenica vado sempre da mia nonna a mangiare. Dove è stata fatta la festa c’era anche un bel presepe. Grande. Sembrava vero. Papa Francesco quando lo ha visto ha fatto il segno della croce. Allora l’ho fatto pure io. Io non ho fatto il regalo al Papa. Ma lui ha fatto il regalo a me: mi ha invitata e mi ha dato baci carezze abbracci.

### [Il blog di Benedetta](https://www.ombreeluci.it/blog/)

**Altri articoli dal blog**