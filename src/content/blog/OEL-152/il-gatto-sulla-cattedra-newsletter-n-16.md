---
title: Il gatto sulla cattedra – Newsletter n. 16
date: 2020-05-22
author: Redazione
slug: il-gatto-sulla-cattedra-newsletter-n-16
lang: it
wp_id: 18996
original_url: "https://www.ombreeluci.it/?p=18996"
cluster_id: 0
has_comments: false
tags:
  - coronavirus
  - covid19
umap_x: 6.311249732971191
umap_y: 5.921520709991455
umap_z: 8.861197471618652
issue_number: OEL-152
---

**L’ analisi** – Questa volta l’esperta ve la proponiamo noi: forti del suo curriculum (che vanta, tra l’altro, quarant’anni di insegnamento alle medie e trenta di madre di un romanista con disabilità), abbiamo chiesto a Nicla Bettazzi [un commento alla lettera](https://www.ombreeluci.it/2020/dal-gatto-sulla-cattedra-ai-monti-di-goethe/) inviata al Corriere della Sera dalla mamma di Beatrice che racconta il fallimento della scuola ai tempi del covid-19 verso sua figlia con disabilità. Nicla ha accettato, firmando un pezzo che amplia lo sguardo su quello che la scuola non è, ma che dovrebbe e potrebbe essere.

**La testimonianza** – Più o meno previsti e prevedibili, gli effetti del covid-19 sono stati e saranno ancora forti sulle nostre vite, anche in presenza di disabilità, come abbiamo ascoltato nei [racconti preoccupati di alcuni protagonisti](https://www.ombreeluci.it/tag/coronavirus/) . E preoccupata per l’emergenza improvvisa è stata inizialmente anche Marina Vigliar, temendo che suo figlio “andasse in escandescenze, come accaduto per fatti meno gravi in passato”. Invece [Marina si è accorta](https://www.ombreeluci.it/2020/mamma-non-siamo-soli/) di avere “ancora tanto da imparare, da lui e dagli altri”. E che lo abbia imparato durante questa quarantena – ammorbidita dalle risorse inaspettate di Sergio e dalla rete di amici che, pur nella distanza fisica, sono stati una sponda di riferimento – è stato un balsamo per molte ferite.

---

**Il video** – La vita di Madre Teresa di Calcutta raccontata ai più piccoli: vi proponiamo [un video](https://youtu.be/_pZQZ7zEYQo) realizzato con i testi di Benoît Machon e Noëlle Herrenschmidt (sue anche le illustrazioni). Pubblicati sul [numero 63 del 1998 di Ombre e Luci](https://www.ombreeluci.it/1998/maria-teresa-di-calcutta-dedicato-ai-bambini/) , dimostrano la ricchezza di un archivio sempre attuale.

https://youtu.be/_pZQZ7zEYQo

---

### [**Il blog di Benedetta**](https://www.ombreeluci.it/il-blog-di-benedetta/)

#### [Ma come ve lo devo dire, santo cielo?](https://www.ombreeluci.it/2020/ma-come-ve-lo-devo-dire-santo-cielo/)

Io non ci ho capito un bel niente. Ma che devo fare? Boh. Non mi fanno uscire da tanto. Hanno chiuso la scuola, la palestra, il coro. [Continua a leggere...](https://www.ombreeluci.it/2020/ma-come-ve-lo-devo-dire-santo-cielo/)

---

[Rispondi al sondaggio](https://us17.list-manage.com/survey?u=00c5dad63480d9601563b5692&id=2f375568ec)

---

### Vita Fede e Luce

**Festa della Primavera** – Il consueto appuntamento che coinvolge le comunità romane di Fede e Luce quest'anno sarà vissuto in diretta streaming. Domenica 24 maggio saranno due le sessioni: [la prima di benvenuto](https://www.facebook.com/events/1166780397009310) dalle 11.30, con un momento di riflessione e preghiera guidato da Paul Gilbert; [la seconda](https://www.facebook.com/events/1122108384822309) , dalle 15.30, vedrà due ore di giochi, quiz, canti e altre sorprese.

### **Sostienici con il tuo 5x1000.**

A te non costa niente, per noi vale tantissimo. Anche durante questi giorni difficili le comunità Fede e Luce hanno mantenuto vivo il focolare dell’ **amicizia** , reinventando gli incontri comunitari e accorciando le distanze. **[Fai sentire la tua amicizia anche a distanza](http://www.fedeeluce.it/5x1000/) .**

**96000680585** è il codice fiscale da riportare sulla **tua dichiarazione dei redditi** , nel riquadro dedicato alle onlus.

Iscriviti e ricevila ogni quindici giorni