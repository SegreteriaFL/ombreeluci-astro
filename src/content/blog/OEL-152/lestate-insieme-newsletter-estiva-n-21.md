---
title: "L'estate insieme - Newsletter Estiva n. 21"
date: 2020-08-07
author: Redazione
slug: lestate-insieme-newsletter-estiva-n-21
lang: it
wp_id: 21068
original_url: "https://www.ombreeluci.it/?p=21068"
cluster_id: 0
has_comments: false
umap_x: 5.944712162017822
umap_y: 6.051551342010498
umap_z: 8.877674102783203
issue_number: OEL-152
id_numero: "OEL-152"
numero_rivista: "Ombre e Luci"
---
La newsletter regolare si ferma un po' per tornare in autunno con un nuovo formato mensile. Intanto l'archivio del nostro sito continua a viaggiare nel tempo, riportando indietro le lancette addirittura agli articoli precedenti allo stesso *Ombre e Luci.* È il 1974 quando viene stampato il [primo numero di *Insieme*](https://www.ombreeluci.it/project/insieme-bollettino-fede-e-luce-n-1/) , un semplice bollettino ciclostilato. Questo “giornalino”, che poi diventerà *Ombre e Luci* , nasce dal desiderio di fare arrivare un nuovo annuncio «i nostri figli sono i prediletti… se resteremo INSIEME sapremo dimostrarlo». Con l'aiuto di Stefano Guarino – che conserva ancora le copie originali [da lui stesso impaginate](https://www.ombreeluci.it/2020/si-continua-a-crescere-insieme-anche-il-bollettino-insieme-cresce-e-sempre-di-piu/) e stampate – stiamo ricostruendo l'archivio digitale di *Insieme* , che dal 1974 al 1981 raccoglieva in poche pagine la ferma intenzione di non lasciare sole le famiglie più fragili. Abbiamo scelto questa piccola finestra estiva – quattro appuntamenti – per presentarvelo; per fermarci a riflettere sul passato prima di ripartire, ancora una volta, *insieme* .

**Come è nato? –** Maria Teresa Mazzarotto [ci racconta](https://www.ombreeluci.it/2020/come-e-nato-insieme-il-bollettino-di-fede-e-luce/) di un pomeriggio a casa di [Mariangela Bertolini](https://www.ombreeluci.it/mariangela-bertolini/) , dove la futura direttrice di *Ombre e Luci* , di ritorno da un pellegrinaggio a Lourdes, si chiedeva «come non farla finire, come restare in contatto con gli amici che l’avevano vissuta con lei o l’avevano seguita da lontano.» Da quell'incontro sarebbe nata l'idea del "foglio di giornale", un ciclostile che avrebbe mosso i primi passi all'Istituto Nazareth di Roma con l'aiuto di Madre Annarella Pantanella e di tanti genitori e amici.

---

### **I Grandi Classici... di un'estate fa**

Riscopriamo insieme le più belle storie di vacanze, raccontate qualche tempo fa su *Ombre e Luci* . Partiamo da qualche buon consiglio della nostra fondatrice Mariangela Bertolini su [come fare una buona vacanza](https://www.ombreeluci.it/1997/come-fare-una-buona-vacanza/) : un momento «sacrosanto, dopo un anno di lavoro e di impegni». Un momento che, abbandonati i timori, può rivelarsi addirittura rivoluzionario, come ci testimoniava Rita Ozzimo trent’anni fa, alla prima esperienza del figlio a un campo estivo. E allora... [si parte?](https://www.ombreeluci.it/1989/allora-si-parte/)

---

### **Visti per noi da Claudio Cinus**

Claudio Cinus, critico cinematografico di O&L che i lettori ormai ben conoscono, ha visto per noi alcuni film che gravitano attorno al tema della fragilità e della disabilità, presentati in diversi festival – dal Biografilm di Bologna al Far East Festival di Udine. Da quest’ultima kermesse arriva in anteprima mondiale [I WeirDO](https://www.ombreeluci.it/2020/di-chi-ci-si-innamora/) , film di Liao Ming-yi girato interamente con un iPhone. Raccontando la storia d’amore tra due giovani taiwanesi con disturbi ossessivo-compulsivi, la pellicola affronta – non sempre esaustivamente – temi «tutt’altro che banali o scontati».

---

https://youtu.be/kHPQqBABfck

### [**Il blog di Benedetta**](https://www.ombreeluci.it/il-blog-di-benedetta/)

#### [La rigorista del Tirreno](https://www.ombreeluci.it/2020/la-rigorista-del-tirreno/)

Al mare io faccio tanti sport. Tantissimi. Tutti. Prima cosa io faccio il bagno in mare. Mi piace fare il bagno con il materassino e poi pure con la tavoletta. Sul materassino mi sdraio così prendo il sole ma sto attenta a non cadere. [Continua a leggere...](https://www.ombreeluci.it/2020/la-rigorista-del-tirreno/)

---

**Il questionario** – Insistiamo, cari lettori, ma per noi è importante: ringraziando i tanti che hanno già risposto al questionario, invitiamo chi non l'abbia ancora fatto a compilarlo. Bastano due minuti!

[Rispondi al sondaggio](https://us17.list-manage.com/survey?u=00c5dad63480d9601563b5692&id=2f375568ec)

---

### [Viaggio nell'arte](https://www.ombreeluci.it/project/numero-151-viaggio-nellarte/)

#### Il nuovo numero di Ombre e Luci

È un lungo viaggio nell’arte quello proposto dal [nuovo numero di Ombre e Luci](https://www.ombreeluci.it/project/numero-151-viaggio-nellarte/) . Un viaggio nell’arte realizzata e contemplata, nella certezza che fatta insieme essa promuova – come scrive Cristina Tersigni nell’editoriale – «comunità libere e davvero inclusive». L’intervista di apertura (di Giulia Galeotti) è a Sante Bandirali, co-fondatore di Uovonero, casa editrice nata dieci anni fa dalla volontà di tutelare il diritto di ogni bambino «a un libro vero e bello». E ancora, la [testimonianza](https://www.ombreeluci.it/2020/forse-una-ragione-ce/) di Stefano Nasuti, futuro *trustee* in base alla legge sul dopo di noi; Serena Sillitto alla scoperta di ciò che veramente dicono i testi fondativi di Fede e Luce; e ancora corti, libri, rubriche…

Iscriviti e ricevila ogni quindici giorni

**Numeri passati**