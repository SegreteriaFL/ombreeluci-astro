---
title: Gossip
date: 2020-01-22
author: Benedetta Mattei
slug: gossip
lang: it
wp_id: 15395
original_url: "https://www.ombreeluci.it/?p=15395"
cluster_id: 7
has_comments: false
umap_x: 7.452569484710693
umap_y: 1.372927188873291
umap_z: 9.354422569274902
issue_number: OEL-152
id_numero: "OEL-152"
numero_rivista: "Ombre e Luci"
---
I
o sono molto contenta che i miei compagni di classe Francesco e Joelle si sono lasciati. Moltissimo. Proprio tanto. A me questa cosa che erano fidanzati e si baciavano non mi piaceva per niente. Manco un po'. Loro stavano al banco insieme, dietro al mio banco, e si baciavano. Io mi giravo sempre e dicevo “a scostumati, piantatela!”. In classe ridevano tutti e io dicevo “ma che ve ridete... qui c'è da piangere!”. Mi stanno molto simpatici, chiacchierano sempre con me, ma non dovevano essere fidanzati. Erano fidanzati fino all'ultimo giorno di scuola prima delle vacanze di Natale. Poi quando siamo rientrati a scuola, il 7 gennaio, non erano più fidanzati. E meno male! Era ora! Io sono stata molto contenta quando ho saputo che si erano lasciati. L'ho detto a tutti. Ho fatto la festa. E vaiiiiiii! Joelle è molto amica mia, mi vuole bene e parla tanto con me. Io le ho detto che ora non si deve più fidanzare con Francesco. Lei ride e mi dice “va bene”. Finalmente Francesco è libero e tutto per me. Ha pure il ciuffo e non se lo vuole togliere anche se lo ha detto pure la professoressa che lo deve tagliare. Io quando lo vedo mi emoziono e manco lo saluto. Se lo incontro per strada davanti alla scuola vado dall'altra parte e non gli rispondo se mi chiama. Faccio finta di non sentire. Poi dico a tutti che è lui che non mi saluta. Dico pure che mi spinge e mi fa cadere. Ma non è vero. Appena ha saputo che si è lasciato con Joelle gli ho scritto una bella lettera per dire “perché mi spingi e perché non mi saluti?”. Lui mi ha risposto scrivendo che non è vero che mi spinge e che non mi saluta. Io lo so che lui ha ragione però io continuo a dirgli che lui non mi saluta. Così mi saluta di più e pure meglio. E io sono più contenta. Francesco è il mio amore. Il mio amore è pure Elia che però vive a Brescia e che vedo quando sono al mare. Quando ho fatto il compleanno Elia mi ha telefonato e mi ha mandato un video per fare gli auguri. Mi ha detto che quest'anno, siccome ho sedici anni e sono grande, posso andare con lui in discoteca a ballare. Io sono molto contenta di questo invito.

### [Il blog di Benedetta](https://www.ombreeluci.it/blog/)

**Altri articoli dal blog**