---
title: Newsletter n. 12 — Il racconto di un intero Paese
date: 2020-03-20
author: Redazione
slug: newsletter-n-12-il-racconto-di-un-intero-paese
lang: it
wp_id: 16931
original_url: "https://www.ombreeluci.it/?p=16931"
cluster_id: 0
has_comments: false
tags:
  - coronavirus
  - covid19
umap_x: 6.247852802276611
umap_y: 5.917239189147949
umap_z: 8.954879760742188
issue_number: OEL-152
---

Q
uando la sera del 9 marzo 2020 il premier Conte ha esteso le misure limitative indispensabili per contrastare il COVID-19 a tutta Italia, lo stato di emergenza non ha più avuto confini. E il racconto di quanto stava accadendo nel nord (
[newsletter n.11](https://www.ombreeluci.it/2020/newsletter-n-11-la-fatica-di-non-potersi-salutare/)
) è diventato il racconto di un intero Paese. Oggi è Lucina Spaccia
[a riflettere](https://www.ombreeluci.it/2020/iorestoacasa/)
su cosa significhi e cosa implichi il #iorestoacasa anche per i più fragili: perché se per tanti è “un esercizio nuovo”, per molti si tratta invece di una sorta di “espansione del quotidiano”. Con i luoghi di relazione irraggiungibili per tutti, si è forse creata un’invisibile ma concretissima barriera architettonica universale? Si reagisce con preoccupazione e rabbia (è il caso del
[contrariato](https://www.ombreeluci.it/2020/perche-dobbiamo-vivere-cosi/)
Giovanni Grossi e della nostra blogger Benedetta) ma anche con sorprendente umanità. Come rispondere a questa ritrovata “disabilità comune” è infatti missione in cui si sono cimentati in tanti, tramite iniziative (ne trovate alcune sotto in agenda) volte ad accorciare distanze di cui i più fino a ieri non sospettavano nemmeno l’esistenza. La speranza è che, finita l'emergenza, non svanisca anche questo ritrovato senso di comunità.
**Mariangela Bertolini e quel premio stranamente accettato –**
«“Quelli che spesso il mondo (…) considera senza importanza, disprezza, ritiene inutili o disgrazie saranno le nostre guide perché il vangelo dice che a loro appartiene il regno dei cieli”. Non ho ben capito come, ma mi affido a questa donna che lo sa. Alle sue mani, al suo sorriso». Così Giulia Galeotti concludeva
[la cronaca della consegna](https://www.ombreeluci.it/2002/premio-donna-2002-a-mariangela/)
a Roma del Premio Donna 2002 assegnato a Mariangela Bertolini. Rileggere questo articolo diciotto anni dopo è un bellissimo modo per ricordare colei che, oltre ad aver portato Fede e Luce in Italia, ha fondato Ombre e Luci. E un modo per capire perché una donna schiva e poco amante dei riconoscimenti – «un acquedotto romano – solido, necessario, un monumento senza pretendere di esserlo» – avesse sorprendentemente accettato di riceverlo.

---

**Testimonianza –**
Quando un bambino, con tanta incubatrice e diverse operazioni sulle piccole spalle, viene dichiarato adottabile e la sua prognosi è tutt’altro che chiara e certa, paura e insicurezza possono spingere i potenziali genitori a tirarsi indietro: a distanza di quasi vent'anni, quel momento sembra essere durato un attimo per Paolo e Mara Catapano. La fiducia nella tenacia di Maurizio,
[conosciuto a Casa Betania](https://www.ombreeluci.it/2019/stai-pensando-me/)
, li ha resi genitori. E li ha resi capaci di non restare inchiodati all’evidenza di una difficoltà ma di saper guardare oltre, diritti
[al sorriso](https://invececoncita.blogautore.repubblica.it/articoli/2020/03/11/abbiate-fiducia-nei-vostri-figli/)
di Maurizio, tutte le volte che ce n’è stato bisogno.

---

### [**Il blog di Benedetta**](https://www.ombreeluci.it/il-blog-di-benedetta/)

#### [Deve finire prima di subito](https://www.ombreeluci.it/2020/deve-finire-prima-di-subito/)

Io non lo so se mi piace fare shopping. Non lo so proprio. Non ho proprio capito. Boh. Tutti mi dicono prendi qualche soldo e vai nel negozio a comprare. Ma perché io lo devo fare? Non lo so. Però alla fine io ci vado.
[Continua a leggere...](https://www.ombreeluci.it/2020/deve-finire-prima-di-subito/)

---

### Agenda

**Televisione –**
Da sabato 14 marzo alle 19,
[Tv2000](https://www.tv2000.it/)
(canale 28 del DT e 157 di Sky) trasmette la messa prefestiva in Lingua dei Segni (LIS) in diretta con il cardinale De Donatis dal Santuario del Divino Amore.
**Iniziative –**
La casa editrice
*Uovonero*
, l'associazione
*Autismo è*
e
*Spazio Nautilus Milano*
lanciano
[il progetto #Intantofaccioqualcosa](http://www.uovonero.com/tutte-le-news/1068-intantofaccioqualcosa)
per diffondere video e materiali dedicati a persone con disabilità. Tra i vari contenuti c'è anche
[la lettura di libri in PCS](https://www.youtube.com/watch?v=O1zsvHkEls0&feature=youtu.be&utm_source=Stampa+-+bollettino+novit%C3%A0&utm_campaign=f7ceb95ec5-EMAIL_CAMPAIGN_2020_03_12_10_40_COPY_01&utm_medium=email&utm_term=0_e06a3db73f-f7ceb95ec5-334298381)
.
**Come comportarsi –**
Il Consiglio dei Ministri ha pubblicato un utile pagina di
[domande frequenti](http://disabilita.governo.it/it/notizie/nuovo-coronavirus-domande-frequenti-sulle-misure-per-le-persone-con-disabilita/)
sulle misure da adottare nei casi specifici di persone con disabilità.

### Vita Fede e Luce

Fino al 3 aprile
**tutte le attività comunitarie sono sospese**
, ma Fede e Luce fa comunque comunità, grazie all’hashtag
**#ViciniADistanza**
: sono decine le foto e i video giunti da tutta Italia! Dal
[canto](https://youtu.be/OCAltAetGcw)
dai tetti di Roma di Fabio alle
[videochiamate a distanza](https://www.facebook.com/watch/?v=515560539145929)
in casa Giuliani, passando per il
[messaggio di speranza](https://youtu.be/TxZ8k7m92c8)
di Angela, ai tanti disegni (come
[quello di Greta](https://www.facebook.com/fedeeluceonlus/photos/a.573581926014876/3002937733079271/?type=3&theater)
da Bari) e ai
[taralli impastati](https://www.facebook.com/fedeeluceonlus/photos/pcb.3007337332639311/3007335829306128/?type=3&theater)
con amore a Fasano. E mentre amici e genitori reagiscono con creatività e pazienza,
[don Marco Bove](https://www.ombreeluci.it/2019/lucrezia-e-il-marco-di-ieri-e-di-oggi/)
, assistente spirituale internazionale di Fede e Luce, continua ad accompagnarci nella Quaresima con
[una serie di videomessaggi](https://www.fedeeluce.it/2020/03/08/viciniadistanza-viviamo-la-quaresima-con-don-marco/)
: un cammino di condivisione e comunione in grado di rompere le barriere del coronavirus.
**#RedazioneADistanza!**
– Anche noi in redazione ci siamo dovuti adeguare alle disposizioni sanitarie dell'#IoRestoACasa: tanto smartworking e riunioni solo ed esclusivamente via Skype! Per altre notizie seguici su
[Facebook](https://www.facebook.com/OmbreeLuciRivista/)
e su
[Twitter](https://twitter.com/Ombre_Luci)
.

**Numeri passati Iscriviti e ricevila ogni quindici giorni **