---
title: "Vegliate con me Hospice: un’ispirazione per la cura della vita - Recensione"
date: 2008-12-07
author: Mariangela Bertolini
slug: vegliate-con-me-hospice-unispirazione-per-la-cura-della-vita-recensione
lang: it
wp_id: 33902
original_url: "https://www.ombreeluci.it/?p=33902"
cluster_id: 14
has_comments: false
umap_x: 7.686786651611328
umap_y: 11.366194725036621
umap_z: 6.211230278015137
issue_number: OEL-104
---

“R
ecarsi a trovare un amico o un parente malato, qualche volta molto gravemente e in qualche caso negli ultimi giorni della sua vita, è un gesto che è capitato di compiere a tutti, almeno una volta. Ci si può trovare a farlo quando una persona cara giace in un letto d’ospedale. A tutti piacerebbe che questo luogo fosse meno vecchio e cadente...”. Da alcuni anni in Europa e in Italia la risposta ci viene da un nuovo tipo di struttura: gli hospice. Cicely Saunders, considerata la fondatrice dell’hospice movement, ci aiuta con i suoi brevi scritti raccolti in questo libro, a capire di cosa si tratta. L’hospice (ce ne sono attualmente più di 100) non è solo un luogo di cura per malati cronici o terminali, ma è anche una filosofia di cura che va dall’accoglienza all’accompagnamento, della terapia del dolore all’accettazione del passaggio all'altra riva. Ognuno vi potrà leggere le pagine di cui ha bisogno e che più lo interessano. M.B.