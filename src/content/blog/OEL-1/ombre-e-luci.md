---
title: Ombre e luci?
date: 1983-03-31
author: Marie Hélène Mathieu
slug: ombre-e-luci
lang: it
wp_id: 43
original_url: "https://www.ombreeluci.it/?p=43"
cluster_id: 14
has_comments: false
tags:
  - riflessioni
  - speranza
  - scoperta-dellhandicap
pdf_url: "https://archive.org/download/OmbreELuci_001/Ombre-e-Luci-n.1.pdf"
archive_id: OmbreELuci_001
copertina_url: "https://www.ombreeluci.it/wp-content/uploads/1983/03/Archivio-Num.-1-1983-1.png"
periodo_label: Gennaio, Febbraio, Marzo
numero_rivista: 1
anno_rivista: 1983
issue_number: OEL-1
umap_x: 5.526395320892334
umap_y: 9.229522705078125
umap_z: 7.442680835723877
---

Le ombre le conosciamo bene, noi. La scoperta brutale o progressiva dell’handicap del nostro bambino, l’andirivieni da un medico all’altro, da uno specialista all’altro; la ricerca delle cause: eredità di una famiglia o dell’altra? Negligenza dell’ostetrico? Dell’infermiera?

L’incubo dell’avvenire: e dopo la nostra morte? Chi si occuperà di lui? I soldi messi da parte, a che cosa serviranno? I fratelli, le sorelle: fino a che punto è giusto contare su di loro? Si può lasciar pesare sulla famiglia questa presenza dolorosa? La risposta da trovare quando lui, in età adulta, ci parla del suo desiderio di sposarsi; la rivolta, ogni tanto: la rivolta contro Dio, il dubbio sulla sua bontà, sulla sua esistenza; il “sì" così dolorosamente pronunciato e presto rimesso in questione.

Ombre che, a volte, diventano notte opaca e pesante. Le luci: non sempre le scorgiamo.

> Ombre che, a volte, diventano notte opaca e pesante. Le luci: non sempre le scorgiamo.

Un istante di serenità sul suo viso di bambino che chiamano psicotico; i momenti di pazienza e gentilezza del fratello più piccolo verso suo fratello grande con handicap; la cura e la sollecitudine di una maestra nella classe del nostro bambino; l’impegno in un’associazione dove scopriamo l’amicizia: portando i pesi gli uni degli altri, si supera la propria sofferenza; la scoperta del valore del nostro figliolo e del senso della sua vita…

**Luce è trasformare in gioia ciò che il nostro desiderio di felicità rifiuta.**

- *Marie-Hélène Mathieu* , 1968

Marie-Hélène Mathieu è nata il 4 luglio 1929 a Tournus in Francia. Educatrice specializzata, allieva di padre [Henri Bissonier](http://www.ombreeluci.it/1983/leducazione-religiosa-degli-handicappati-nelle-opere-di-henri-bossonier/) , ha fondato l' [*Office Chrétien des Personnes Handicappées*](http://www.och.fr/) (1963), poi *[Ombres et Lumière](http://www.ombresetlumiere.fr/) ,* rivista cristiana delle persone portatrici di handicap, delle loro famiglie e dei loro amici. Ha creato, nel 1968, con Jean Vanier il movimento [*Foi et Lumière*](http://www.foietlumiere.org/) . Membro del Pontificio Consiglio per i Laici dal 1984 al 1989 è stata la prima donna a tenere una Conferenza di Quaresima a Notre- Dame di Parigi (1988), ed è Cavaliere della Legion d'Onore. Autrice, tra l'altro, di *Dio mi ama così come sono* (Effatà, Cantalupa 2002), *Mai più soli,L'avventura di Fede e Luce* , (Jacabook, 2012).

#### Editoriale

[Ombre e Luci?](http://www.ombreeluci.it/1983/01/27/ombre-e-luci/) di *Marie Hélène Mathieu* [Editoriale n.1](http://www.ombreeluci.it/1983/01/02/editoriale-n-1/)

#### Articoli

[L’esperienza della solitudine](http://www.ombreeluci.it/1983/01/27/lesperienza-della-solitudine/) di *Jacqueline e Henri Faivre* [Difficoltà loro o nostra?](http://www.ombreeluci.it/1983/02/27/difficolta-loro-o-nostra/) di *Henri Bissonier* [Ti aspetto sempre](http://www.ombreeluci.it/1983/01/27/a-proposito-della-vita-affettiva-dellhandicappato-mentale/) di *Jean Vanier* [Il Chicco: una casa per Fabio e Maria](http://www.ombreeluci.it/1983/02/17/il-chicco-una-casa-per-fabio-e-maria/) di *Anna Da e Guenda Malvezzi*

#### Rubriche

[Dialogo aperto](http://www.ombreeluci.it/1983/dialogo-aperto-n-1/) [Vita Fede e Luce](http://www.ombreeluci.it/1983/03/23/vita-fede-e-luce-n-1/)

#### Libri

[Il dolore innocente - Un handicappato nella mia famiglia](http://www.ombreeluci.it/1983/il-dolore-innocente-un-handicappato-nella-mia-famiglia/) , *G. Hourdin* [Darti la vita](http://www.ombreeluci.it/1983/darti-la-vita/) , *J. Carrette*