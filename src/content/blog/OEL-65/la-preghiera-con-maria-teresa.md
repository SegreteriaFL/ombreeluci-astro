---
title: La preghiera con Maria Teresa
date: 1999-06-16
author: Redazione
slug: la-preghiera-con-maria-teresa
lang: it
numero_rivista: "Ombre e Luci"
id_numero: "OEL-65"
issue_number: OEL-65
wp_id: 12591
original_url: "https://www.ombreeluci.it/?p=12591"
cluster_id: 14
has_comments: false
tags:
  - preghiere
umap_x: 5.646871566772461
umap_y: 9.356635093688965
umap_z: 9.074584007263184
---
L
’altro giorno mi è stato chiesto di passare un’ora con Maria Teresa, la nostra piccola Maria Teresa, down, che ha 57 anni e che lentamente prepara il suo cammino per andare vicino a Gesù. Ci chiede però ancora molta fiducia, pazienza, sforzi e speranza perché possiamo continuare a tenerla con noi, secondo il desiderio di Gesù, il più a lungo possibile. È così, questa mattina, — un’ora non basta per darle la colazione — ho avuto il privilegio di essere chiamato a passare questo tempo con lei; sorso dopo sorso, sorriso dopo sorriso, ho cercato di farle amare la vita fino ad aver voglia di mangiare. Ho visto subito che non dovevo farle fretta; non dovevo stare in piedi; dovevo sedermi. Non è questa, preghiera? Non aver fretta, sedersi, mettersi in ginocchio. Ho cominciato a dirle delle Ave Maria. Ogni tanto le cantavo; a volte le mormoravo e ho avuto l’impressione che, con questo metodo, i cucchiaini passavano più facilmente. Per dire un’Ave ci vuole tempo; anche il tempo per farle inghiottire un cucchiaino richiede tempo e abbiamo passato insieme un po’ di tempo. Ero contento e mi pare, lo era anche lei. Pregare allora, è qualche volta ritrovare semplicemente dei gesti semplici mettendoci dentro un’anima, e insieme lasciarsi guardare dal Cristo. -
*p. Andrea Roberti*
, 1999