---
title: Il bambino magico
date: 1993-03-18
author: Natalia Livi
slug: il-bambino-magico
lang: it
wp_id: 8987
original_url: "https://www.ombreeluci.it/?p=8987"
cluster_id: 6
has_comments: false
umap_x: 7.390835285186768
umap_y: 11.045987129211426
umap_z: 4.808448791503906
issue_number: OEL-41
id_numero: OEL-41
---
È
un bambino magico, un bambino fatato? E’un bambino sofferente, angosciato, spesso molto bello, che, incapace di prendere contatto con la realtà, se ne costruisce una tutta sua, dove vive come in una «fortezza vuota», da solo. Tutto questo indica le difficoltà e l’appassionato entusiasmo che hanno spinto i due autori, medici ed educatori dei centri specializzati di Saint-Mandé vicino a Parigi, ad occuparsi dei bambini autistici. In Italia esistono le traduzioni di altre loro opere importanti: sul ritardo mentale (Educazione del bambino subnormale. Guida per genitori e gli educatori, edizioni Armando) e sullo stesso tema di questo libro (Vivere con un bambino autistico, edizioni Giunti Barbera; Il linguaggio verbale e non verbale del bambino psicotico, edizioni Armando). Qui
**Alfred e Frangoise Brauner**
presentano una storia degli autismi, dai tempi lontani in cui non erano stati ancora identificati e diagnosticati, fino ai nostri giorni. Li cercano in quella «memoria dei popoli » che sono i racconti delle fate, nelle tradizioni popolari, nei libri di storia, nelle opere letterarie, nelle prime o più recenti ricerche di medici e pedagogisti e nella ricca, e spesso ottima, produzione di filmati. E uno studio appassionante, arricchito da documentazioni ed esempi e reso vivo dall’intensa partecipazione di chi lo ha elaborato. Come tutti coloro che studiano questa patologia «sul campo», gli autori e i loro collaboratori hanno ottenuto numerosi successi e sperimentato dolorosi insuccessi. La realtà è che ancora non si è giunti ad avere strumenti sicuri per diagnosticare precocemente la sindrome dell’autismo, né a conoscerne con esattezza le cause, la prevenzione e la cura. Il gran numero delle scuole, teorie e metodi ne è la dimostrazione. Ma ora la ricerca è diventata interdisciplinare. Molti progressi sono stati fatti ed è noto che i risultati migliori sono stati ottenuti, quando la psico-farmacologia, la pedagogia e la psicoterapia si sono unite ad una attiva collaborazione con le famiglie. Sono ormai lontani i tempi in cui queste venivano allontanate dai loro bambini e in cui una madre, la norvegese
**Tordis Orjasaeter**
, autrice del libro intitolato «Il mio bambino che non parlava», affermava: «Preferirei che ci restituissero la nostra parte di responsabilità, perché in ogni caso non possiamo sottrarci a essa. Ciò di cui abbiamo bisogno sono persone pronte ad aiutarci e a condividere le nostre responsabilità. Abbiamo bisogno di collaboratori, non di pro-tutori». Oggi siamo tutti totalmente d’accordo con lei. Il libro riporta una ricca bibliografia sull’argomento e una altrettanto ricca filmografia dal 1956 al 1980, sulle quali Ombre e Luci può dare informazioni. -
*Natalia Livi*
, 1993
Per Informazioni bibliografiche sul mondo della disabilità, potete telefonare a Ombre e Luci dalle 9,30 alle 12,30 Martedì, Mercoledì, Venerdì o scriverci a info@ombreeluci.it.
[**Natalia Livi**](http://www.ombreeluci.it/author/natalia-livi/)
, è stata una delle storiche collaboratrici di Ombre e Luci. Ha contribuito alla rivista dal 1991 al 2004. Questo articolo è tratto da
[Ombre e Luci n.41, 1993](http://www.ombreeluci.it/project/numero-40-la-vita-sulla-sedia-a-rotelle/)

#### 10 anni di Ombre e Luci: Una grande famiglia

Più che una rivista, una grande famiglia
di
*M. Bertolini*
Eravamo soli e... siamo rinati
di
*R. Czerwinski*
Un mondo che cambia
di
*G. De Vita*
Proibito amarlo
di
*Monica L.*
Francesca e sabina ... e ci aiutiamo a camminare
di
*N. L.*
Mio fratello nel suo guscio
di
*Filippo R.*

#### Laboratori

Storie di lavoro e di amicizia
di
*M.T. Mazzarotto*
Un laboratorio chiamato l'Alveare
di
*M.T. Mazzarotto*

#### Rubriche

[Dialogo aperto](http://www.ombreeluci.it/1992/dialogo-aperto-n-41/)
[Vita Fede e Luce](http://www.ombreeluci.it/1993/vita-fede-e-luce-n-41/)
Indice degli articoli di 40 numeri di Ombre e Luci