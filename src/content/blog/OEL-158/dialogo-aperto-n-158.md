---
title: Dialogo Aperto n. 158
date: 2022-05-18
author: Redazione
slug: dialogo-aperto-n-158
lang: it
wp_id: 41125
original_url: "https://www.ombreeluci.it/?p=41125"
cluster_id: 11
has_comments: false
umap_x: 4.642045497894287
umap_y: 7.817296504974365
umap_z: 10.656843185424805
issue_number: OEL-158
id_numero: OEL-158
---
# Dottoressa Arianna

Èstata dura continuare a studiare a seguire le lezioni prima in presenza in università e poi, causa pandemia, a casa online. Ma Arianna non si è persa d’animo: si è organizzata, ha trovato il modo e la tecnica. Si è preparata studiando sul pc con sua mamma Silvana, sostenute da tutta la famiglia: Rosario il papà, la sorella Valentina, il cognato e, ultima arrivata, la nipotina. Tutta la famiglia faceva il tifo per lei. E lei ha stupito tutti e passo dopo passo si è laureata! **Arianna Giuliano sabato 9 aprile 2022 è stata proclamata dottoressa presso l’Università Cattolica di Milano con la votazione di 100 su 110 in Linguaggi dei media!** Con tanta felicità ho organizzato una festa a sorpresa per lei. E con una piccola équipe organizzativa ci siamo divisi i compiti e in pochi giorni… missione compiuta. Palloncini, pizza, giochi, intervista con il tema rigorosamente rosso abbiamo festeggiato alla maniera semplice con gli amici di Fede e Luce. Lei è un buon esempio per tutti. La sua determinazione, la sua tenacia a non mollare, ad andare avanti. Il traguardo raggiunto ora porterà Arianna a nuove conquiste, nuovi orizzonti da esplorare. **La costanza e la passione l’hanno aiutata a realizzare il suo sogno.** Il desidero di sapere, imparare e conoscere le hanno permesso di fare passi importanti per la sua preparazione. Che dire ora? Avanti tutta!

(Flora Atlante, Milano)

# Da tutta Italia

Cari amici, sono stata contenta di aver partecipato alla benedizione della sede di Fede e Luce e di Ombre e Luci! Sono stata contenta di aver visto amici e di aver conosciuto Matteo, Roberto Bertin e don Marco Bove. Lui ha fatto la benedizione. C’erano i rappresentanti del Consiglio di Amministrazione venuti, oltre che da Roma, da Monopoli, Milano e Messina per la loro riunione. Quel giorno c’era qualche rappresentante delle comunità di Roma, da San Roberto, San Gregorio, San Francesco, Sant’Anna, la mia comunità. Abbiamo partecipato alla messa della parrocchia di San Giuseppe Cottolengo e alla fine della messa delle 12 Pietro Vetro ha parlato, vicino a Stefano Zaccaria, alla gente del quartiere per spiegare cosa è Fede e Luce. Il parroco, durante la predica, ha fatto spiegare il Vangelo ai bambini. Dopo la fine della messa c’è stato un piccolo rinfresco.

(Gabriella Buongiorno, Roma)