---
title: La Sindrome di Down - Un aiuto per gli educatori e i genitori
date: 1989-03-20
author: Redazione
slug: la-sindrome-di-down-un-aiuto-per-gli-educatori-e-i-genitori
lang: it
wp_id: 6901
original_url: "https://www.ombreeluci.it/?p=6901"
cluster_id: 6
has_comments: false
tags:
  - sindrome-di-down
umap_x: 6.268560409545898
umap_y: 10.65965461730957
umap_z: 6.018197536468506
issue_number: OEL-25
id_numero: OEL-25
---
L’Autore, con una solida conoscenza scientifica della materia, nei sette capitoli che compongono il libro, riferisce in modo molto realistico varie esperienze umane da lui vissute intensamente, riguardanti il mondo della Sindrome di Drown. Dal drammatico momento dell’impatto con la diagnosi, egli percorre tutto il difficile evolversi del doloroso problema nei suoi vari aspetti (familiare, psicologico, educativo, sessuale, sociale).

Attraverso osservazioni ed esempi presi dal vivo, **l’A. descrive con precisione e, diremo, con amore situazioni di bambini conosciuti personalmente, gli sforzi costanti effettuati da genitori ed educatori per farli pervenire ad una certa evoluzione.**

Indispensabile e basilare è, secondo l’A., l’azione che può svolgere fin dal primo momento la famiglia, sia in casa che fuori.

Il Cunningham, pur non volendo indulgere a facili illusioni, ha fiducia in questi bambini che sembrano meno evoluti, e invita a considerarli non tanto bambini *down* , ma prima di tutto «bambini» — bambini colpiti dalla sindrome di Down.

Senza trascurare nessun aspetto della loro personalità e dei loro diritti, l’A. indica con quale spirito e con quali mezzi concreti si possa lavorare con loro e su loro, attraverso i piccoli fatti della vita quotidiana, per valorizzare le loro risorse, spesso ignorate. Vi sono testimonianze di progressi, a volte sorprendenti, ed esempi di ragazzi integrati in una vita quasi normale. E ciò è di conforto e riesce ad infondere un po' di speranza alle famiglie coinvolte nel problema. C’è da notare, sia pure marginalmente, che le condizioni materiali correnti ed i mezzi educativi in Inghilterra, paese in cui l’A. vive ed opera, non sono le stesse che in Italia.

Il riferimento (pag. 161) riportato dall’A. circa l’inserimento dei bambini Down in scuole speciali, con attività e metodi ben programmati e con personale specializzato, sarà criticato e sospetto, per dir poco, a chi è paladino oggi in Italia, di un inserimento a tutti i costi in scuole normali. Se, come spero, per qualcuno di loro, l'inserimento è stato tutto positivo, posso dire, ahimè, che per molti altri non è ancora, così...

Tutti gli argomenti del libro sono trattati con partecipazione e sensibilità, in maniera molto concreta ed esauriente. Il linguaggio è chiaro e colloquiale. La lettura è molto interessante, tuttavia poiché la trattazione dell’argomento risulta in alcune parti necessariamente alquanto tecnica, la lettura del libro può non essere adatta a tutti.

In generale però, «La sindrome di Down» di Cunnigham è un libro da consigliare a coloro, genitori ed educatori, coinvolti nel problema. Si ritiene che esso possa essere di guida e di notevole aiuto, sia per le informazioni che per i consigli e le nozioni che dà, ai fini dell’educazione di questi fanciulli che, in ordine superiore alle nostre categorie umane, sono certamente i primi.

**V.S. (una mamma)** , 1989

#### Editoriale

[E pagano pure!](http://www.ombreeluci.it/2018/e-pagano-pure/) di *Mariangela Bertolini*

#### Articoli

[Allora, si parte?!](http://www.ombreeluci.it/1989/allora-si-parte/) di *Rita Ozzimo racconta* [Tante bellissime cose](http://www.ombreeluci.it/1989/tante-bellissime-cose/) di *Giuliana Loiudice* [Guardavano, guardavano!](http://www.ombreeluci.it/1989/guardavano-guardavano/) di *Nanni* [Al tepore di un amore semplice](http://www.ombreeluci.it/1989/al-tepore-un-amore-semplice/) di *Alberto Petri* [«Voglio mostrarvi una strada»](http://www.ombreeluci.it/1989/voglio-mostrarvi-strada/) di *P. Louis Sankalé* [Come si organizza un campo](http://www.ombreeluci.it/1989/si-organizza-un-campeggio-fede-luce/) di *Barbara e Chiara*

#### Rubriche

[Dialogo aperto](http://www.ombreeluci.it/1989/dialogo-aperto/) [Vita di fede e luce - Un cammino insieme](http://www.ombreeluci.it/1989/vita-fede-luce-n-25/) [Le risposte dei parroci al questionario](http://www.ombreeluci.it/1989/persone-handicap-nella-parrocchia-le-risposte-dei-parroci/)

#### Libri

[Attività creative](http://www.ombreeluci.it/1989/attivita-creative/) di *Sally M. Atack* [Aiutami a giocare](http://www.ombreeluci.it/1989/aiutami-a-giocare/) di *D.M. Jeffree* [La Sindrome di Down](http://www.ombreeluci.it/1989/la-sindrome-down-un-aiuto-gli-educatori-genitori/) di *Cliff Cunningham*