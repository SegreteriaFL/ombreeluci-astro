---
title: Dialogo aperto
date: 1989-03-20
author: Redazione
slug: dialogo-aperto
lang: it
wp_id: 6905
original_url: "https://www.ombreeluci.it/?p=6905"
cluster_id: 11
has_comments: false
tags:
  - testimonianze-di-genitori
  - iniziative
  - medico
umap_x: 4.490135192871094
umap_y: 7.543880939483643
umap_z: 10.338913917541504
issue_number: OEL-25
id_numero: "OEL-25"
numero_rivista: "Ombre e Luci"
---
### Medico e volontario

Cari amici di Ombre e Luci, ricevo la vostra rivista dopo la segnalazione di un'amica che la riceveva e che me la prestava. Successivamente l'ho ritrovata tra la posta della parrocchia. **La rivista mi ha entusiasmato e ho anche tentato di diffonderla** . Ho lavorato per circa un anno con i portatori di handicap e le loro famiglie in un'associazione «L'Arcobaleno» di cui sono uno dei fondatori. Successivamente, cosa che continua tuttora, **sono obiettore di coscienza e svolgo il servizio civile presso una casa famiglia** per handicappati e malati cronici a Foggia. Ho 28 anni, sono medico, specializzato in psichiatria. Non assumo, comunque il ruolo di medico nel lavoro (quello svolto a Cerignola, dove vivo) e a Foggia, dove faccio, nella casa, proprio di tutto. Assumere il ruolo professionale nel volontariato è una cosa particolarmente difficile. **Quello che ho privilegiato in questo periodo è la condivisione** . Dopo il periodo di obiezione mi interesserebbe fare una esperienza a Osimo, realtà che ho appreso da Ombre e Luci in un articolo di qualche tempo fa. Dalle nostre parti la neuropsichiatria infantile è diffusa molto poco. Vi invio alcuni indirizzi, forse troppi; non so quanti faranno l'abbonamento o siano effettivamente interessati. **Sono però convinto che la novità del vostro messaggio potrà aiutarli molto nel loro lavoro o nei loro problemi familiari.** Riguardo al questionario, alla voce se in parrocchia volevano diffondere Ombre e Luci, abbiamo risposto positivamente. Una copia già arriva. Se mandate qualche copia in più, annunceremo durante la celebrazione, la presenza delle copie e se qualcuno è interessato, vi invieremo il nominativo. Vi saluto nella pace e nella gioia. **Salvatore Russo** , 1989

*Aspettiamo da Salvatore notizie circa l’associazione «Arcobaleno» e sulla casa famiglia dove presta servizio civile, per poterne parlare ai nostri lettori. Ombre e Luci è sempre contenta di ospitare notizie, iniziative, volontariato, per diffondere e far conoscere quanto viene fatto per i nostri amici portatori di handicap.*

### Canto dopo una festa Fede e Luce

Dal convegno di Lierna ho riportato vivezza interiore e maggior serenità...

*Canto alleluia al Signore che ha colto questa canna secca, * *che ha messo l'olio alla mia lampada, che ha squarciato di luce il mio cielo grigio.* *Ti benedico, Dio, per il bene che mi hai fatto, per la pace che mi hai dato e mi dai. * **Maria Teresa Straulino** (una mamma), 1989

### Da imitare

Ecco un'iniziativa intelligente da cui si potrebbe facilmente trarre spunto cercando di realizzarla in qualche città italiana. **In un quartiere di Parigi esiste un parco** con tanto di giostra, teatrino, laghetto, aiuole verdeggianti, scivoli, altalene, rocce da scalare, alveare, vigne e rose... e fin qui niente di strano, direte voi! Oltre a tutto ciò, ed è proprio quello che stupisce il tranquillo cittadino che voleva respirare un po' d’aria fresca, **si scopre un «percorso degli odori»** . Un vialetto tortuoso si insinua tra piante di lavanda, rosmarino, menta e fiori di camomilla; un piccolo canale centrale, filtrante dell’acqua corrente, segue la morfologia del percorso. Davanti ad ogni pianta è posto un cartello con il nome scientifico in latino, in francese e in carattere braille. **I profumi della flora e lo scroscio dell'acqua orientano il cieco che passeggia** , allietato anche da suono delle voci allegre dei bambini di un asilo moderno situato a fianco del giardino. Un «aroma delizioso» e una «musica divina» per colui che deve sopportare quotidianamente lo smog e il rumore assordante del traffico di una grande città come Parigi. **Barbara Pentimalli** , 1989

#### Editoriale

[E pagano pure!](http://www.ombreeluci.it/2018/e-pagano-pure/) di *Mariangela Bertolini*

#### Articoli

[Allora, si parte?!](http://www.ombreeluci.it/1989/allora-si-parte/) di *Rita Ozzimo racconta* [Tante bellissime cose](http://www.ombreeluci.it/1989/tante-bellissime-cose/) di *Giuliana Loiudice* [Guardavano, guardavano!](http://www.ombreeluci.it/1989/guardavano-guardavano/) di *Nanni* [Al tepore di un amore semplice](http://www.ombreeluci.it/1989/al-tepore-un-amore-semplice/) di *Alberto Petri* [«Voglio mostrarvi una strada»](http://www.ombreeluci.it/1989/voglio-mostrarvi-strada/) di *P. Louis Sankalé* [Come si organizza un campo](http://www.ombreeluci.it/1989/si-organizza-un-campeggio-fede-luce/) di *Barbara e Chiara*

#### Rubriche

[Dialogo aperto](http://www.ombreeluci.it/1989/dialogo-aperto/) [Vita di fede e luce - Un cammino insieme](http://www.ombreeluci.it/1989/vita-fede-luce-n-25/) [Le risposte dei parroci al questionario](http://www.ombreeluci.it/1989/persone-handicap-nella-parrocchia-le-risposte-dei-parroci/)

#### Libri

[Attività creative](http://www.ombreeluci.it/1989/attivita-creative/) di *Sally M. Atack* [Aiutami a giocare](http://www.ombreeluci.it/1989/aiutami-a-giocare/) di *D.M. Jeffree* [La Sindrome di Down](http://www.ombreeluci.it/1989/la-sindrome-down-un-aiuto-gli-educatori-genitori/) di *Cliff Cunningham*