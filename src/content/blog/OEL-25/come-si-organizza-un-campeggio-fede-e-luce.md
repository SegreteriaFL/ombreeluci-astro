---
title: Come si organizza un campeggio Fede e Luce
date: 1989-03-21
author: Redazione
slug: come-si-organizza-un-campeggio-fede-e-luce
lang: it
wp_id: 6929
original_url: "https://www.ombreeluci.it/?p=6929"
cluster_id: 5
has_comments: false
tags:
  - dritte
  - campi-fede-e-luce
umap_x: 8.117646217346191
umap_y: 7.010408878326416
umap_z: 11.814166069030762
issue_number: OEL-25
id_numero: OEL-25
---
Questo è semplicemente un prontuario per il campo. Nasce dall'esperienza di molti campi e di molte persone: da errori e da buoni risultati, da dimenticanze e da soddisfazioni, da momenti di panico e di gioia e di amicizia. Tutto in queste righe è stato sperimentato.

La ovvia prima condizione è che un certo numero di persone voglia fare il campo nello stesso periodo! Se possibile alcuni assumono fin dall’inizio la responsabilità tecnico-organizzativa.

### Partecipanti

Se possibile contenere il numero dei partecipanti intorno a 25 **Amici** con tanta voglia di fare e un po' di tempo a disposizione **Genitori** ottimo elemento di equilibrio per il campo **Sacerdote** , va bene anche un seminarista, che guidi il cammino spirituale del campo.

**Ragazzi handicappati**

- Scelta in base a: - necessità delle famiglie e/o del ragazzo - età amici-età ragazzi disabili - forze (anche fisiche) disponibili - Affidamenti: 2/3 amici per il ragazzo con handicap in funzione delle difficoltà che egli pone e della «forza» degli amici — dei 2/3 amici, almeno uno conosce o deve conoscere il ragazzo h — possono essere fatti in funzione di: - sesso; - ragazzo h (esigenze); - età amico/ragazzo; - richiesta specifica di amici e/o genitori; - responsabilità (vedi dopo) dell'amico al campo; - è bene che in ogni caso gli amici, avuto l’affidamento, vadano nella famiglia del ragazzo per conoscerlo meglio, per riempire la scheda e per l’autorizzazione. - Autorizzazione: serve per ragazzi e amici minorenni e deve essere firmata dal genitore o dal tutore legale. - Scheda: (alimentare-sanitaria) per i ragazzi (comprende anche un elenco di cose da portare) e fotocopia Libretto Sanitario. - Assicurazione: contiene l’elenco dei partecipanti al campo, la data, il luogo, ed è firmata dal responsabile del campo (va presentata un mese prima del campo).

### Casa

Trovarla se possibile in prestito. Caratteristiche ottimali:

- tanti bagni - una sala grande per mangiare/attività - almeno due o tre stanze - giardino ben recintato con possibilità di piantare tende - senza scale

**L'ambiente:** (mare, montagna, collina) ha influenza sull’umore dei ragazzi; la collina è la migliore. **Attrezzatura generica** : verificare che sia nella casa (altrimenti bisogna portarli da casa):

- sedie, tavoli, scope, stracci - lavatrice; (meglio se c’è; attenzione: può diventare essenziale con ragazzi che si bagnano molto. - segatura (per pulizie particolari)

**Cucina:** controllare se ci sono (se no bisogna portarle da casa):

- pentolame completo e abbastanza grande (siamo 25) - piatti, bicchieri, posate, tazze (se non si usano di carta), tovaglie, tovaglioli di carta, scottex... - frullatore (per le pappe dei ragazzi) - canovacci e presine

**Zona notte:** controllare se ci sono altrimenti portare da casa:

- reti e materassi per tutti quelli che dormono in casa - stuoie e sacchi a pelo per chi dorme in tenda - tende: controllare prima del campo che siano in buono stato: - senza buchi - paleria completa - picchetti a sufficienza (anche qualcuno in più) - «non puzzolenti» se sono state chiuse a lungo, arearle con cura.

### Ambiente circostante

**Chiesa locale:** avvertire il parroco della nostra presenza per:

- correttezza; - farci conoscere; - organizzare incontri e/o feste con realtà della chiesa locale; - per celebrare la Messa (se siamo senza sacerdote);

**Medico:** sapere dove si trova il medico del paese e l’ospedale più vicino; può essere opportuno avvertire il medico della nostra presenza con ragazzi h. **Negozi:** informarsi sui più economici per le spese all’ingrosso, contattare il singolo negoziante (soprattutto nei paesi piccoli) informandolo delle possibili esigenze.

> Nello scegliere il luogo del campo, tener presente che l’ambiente influisce sull'umore dei «ragazzi».

**Carabinieri:** Comunicare la propria presenza con una lista delle persone partecipanti al campo e con il recapito telefonico del campo; **Attività:** informarsi prima e sul posto di:

- - Possibilità di passeggiate; - cose/posti interessanti da vedere (vicini al campo e raggiungibili con le macchine/vedi trasporti); - piscina; - museo; - mercato; - fattorie/stalla/pascolo/pollaio ; - pizzeria; - parco-giochi.

### Trasporti

**Per arrivare al campo:**

- - - - i partecipanti al campo hanno macchine sufficienti per trasportare tutti; - altrimenti chiedere ai genitori dei ragazzi o ad amici disponibilità di darci un passaggio; - è comunque essenziale almeno avere una macchina al campo per le emergenze; - se si usano pullman o treni di linea è bene prenotare per tempo anche per avere sconti-comitiva;

**Arrivando al campo:**

- - - - se la casa non è in ottimo stato, può essere utile che qualche amico arrivi 1 o 2 giorni prima per sistemare; - è comunque sempre comodo che tutti gli amici (o almeno una parte) arrivino mezza giornata prima; - se si è costretti ad arrivare tutti insieme, organizzare con cura i turni per aprire la casa e per stare con i ragazzi;

**Permanenza al campo:** se non si hanno mezzi a sufficienza per spostarsi tutti insieme, informarsi sulla possibilità dei mezzi pubblici e su eventuali privati disposti a «scarrozzarci».

### Attività

**Tema del campo:** se possibile trovare un unico filo conduttore sia per le attività che per la parte spirituale; altrimenti trovare due temi, uno per la parte spirituale e un altro per il resto della vita del campo; **Giorno per giorno:** è bene, se il campo è numeroso e se l’ambiente non offre «attività da improvvisare» (passeggiate, paesi vicini...) preparare con cura (quasi al minuto) le attività fin da casa:

- - - - è comunque essenziale che i responsabili (vedi dopo) di: preghiera, giochi, attività, veglia, abbiano un programma chiaro di «cose» da fare per tutta la durata del campo.

**Materiale di base:** servono sempre:

- - - - carta (fogli bianchi) in abbondanza; - cartoncini colorati (tipo bristol); - carta crespa; - colori (di vario tipo: matite, cere, pennarelli...); - forbici, scotch, gomme, temperini, colla, spago...

### Responsabilità

Ognuno dei partecipanti al campo ha un incarico di cui è responsabile di fronte a tutti, per tutta la durata del campo; per alcuni incarichi è necessaria una preparazione minuziosa a casa perché possano essere portati a termine e perché non siano troppo gravosi durante il campo. Oltre a quelli elencati di seguito, è possibile aggiungere altri incarichi: più semplici (per i bambini o per le persone con difficoltà) o più legati al luogo (piscina bagnino; mare costumi...) o a attività specifiche (passeggiata particolare).

**Coordinatore-responsabile:** coordina l'organizzazione di tutto e tutti prima e durante il campo: può essere colui che presiede il cerchio del mattino; veglia il buon andamento generale; aiuta a superare le difficoltà... (la sua scelta può essere fatta per elezione dai partecipanti).

**Orari:** è responsabile della puntualità di tutti gli appuntamenti comunitari: può passare per il campo ed avvisare 5 minuti prima di ogni appuntamento; è lui che dà la sveglia al mattino e il ritiro della sera... **Servizi:** assegna di giorno in giorno i vari servizi (vedi dopo) in modo che nell’arco del campo ruotino fra tutti; li comunica alla riunione serale. Può avere il compito di far notare con tatto eventuali mancanze nei servizi svolti. **Cucina:** è responsabile della dispensa;

- - - - ha una lista delle provviste del campo; - informa il gruppo cucina (vedi dopo) di eventuali avanzi o provviste da consumarsi.

**Cassa** Riscuote la quote del campo (alla quale tutti sono tenuti secondo le proprie possibilità);

- - - - tiene il conto delle spese; - si preoccupa di restituire i soldi a chi li spende per il campo (benzina, materiale...); - può mettere il veto a «spese straordinarie»;

**Libretti dei canti:** li distribuisce o fa distribuire nei momenti comunitari; li ritira o fa ritirare dopo (responsabilità adatta a un bambino o persona h).

**Immondizie:** svuota eventuali cestini del campo; quando il «sacco» è pieno, lo chiude e lo porta al punto di raccolta.

**Immondizie bagni:** raccoglie i sacchetti di immondizia nei bagni e li porta al sacco generale;

- - - - mette nei bagni i sacchi puliti; - a volte questo lavoro deve essere fatto due volte il giorno.

**Giochi:** vanno preparati con cura fin da casa;

- - - - prepara i giochi per i momenti previsti (se possibile legati al tema del campo); - ha una buona scorta di giochi per riempire eventuali momenti di «buco». - provvede che venga comprato tutto il materiale necessario.

**Preghiera:** i vari momenti vanno preparati a grandi linee da casa;

- - - - Organizza i momenti di preghiera della giornata; - coordina tutto il campo per l’animazione della Messa.

**Veglia:** organizza la veglia di ogni sera;

- - - - la veglia può essere organizzata giorno per giorno insieme ad altri, ma è bene che alcuni schemi siano presenti già da casa; - se possibile legata al tema del campo; - Osservazione: la veglia deve comunque portare i ragazzi «alla calma».

**Medicine:** è responsabile della cassetta del pronto soccorso del campo;

- - - - cura che sia sempre completa; - può essere il custode delle medicine individuali dei ragazzi.

**Materiale:** sistema il materiale comune dopo giochi e attività — avvisa se manca qualcosa (sempre del materiale).

> «Signore ti ringraziamo per questo cibo e per coloro che lo hanno preparato; mostraci le vie per condividerlo con chi non ne ha».

**Attività:** pensate e in parte organizzate da casa (per portare il materiale necessario);

- - - - se possibile, collegate al tema del campo; - sfruttando le possibilità del luogo; - può essere colui che effettua l’«indagine» del punto Ambiente.

I compiti di ogni singola responsabilità sono indicativi: possono essere variati secondo le necessità del singolo campo. È bene, a volte, inventare responsabilità ad hoc sia per amici sia per ragazzi. È bene che i responsabili di giochi, preghiera, veglia, attività, si vedano ogni tanto durante il campo per coordinare l'insieme del loro lavoro.

### Servizi

Ruotano di giorno in giorno tra tutti, coinvolgendo il più possibile anche i ragazzi h. Oltre a quelli sottoelencati se ne possono creare altri legati al singolo campo (pulizia giardino...).

**Colazione:** preparare tutta la colazione: preparare le tavole, servire, lavare le tazze, sistemare la cucina — ci si deve alzare un po' prima degli altri.

**Bagni:** pulizia completa (anche il pavimento) dei bagni; avvisare il responsabile della spesa quando finiscono detersivi per il bagno e carta igienica.

**Pulizia:** pulizia dei luoghi comunitari (a parte bagni e cucina) messa in ordine dei luoghi comunitari.

**Cucina:** preparare pranzo e cena;

- - - - concordare la spesa necessaria con il turno «spesa»; - servizio a tavola.

**Apparecchiatura:** apparecchiare la tavola per pranzo e per cena (con cura); curare il momento di canto/preghiera prima del pasto.

**Piatti** : sparecchiare;

- - - - lavare i piatti; - sistemare e pulire bene la cucina.

**Spesa:** andare a fare la spesa di campo; raccogliere ordinazioni per eventuali spese «personali».

> «Ma, sempre è Gesù che ci propone questa insolita vacanza accanto alla persona ferita...»

Si possono aggiungere per tutto il campo o solo per alcuni giorni i servizi di giochi, veglia, attività, preghiera per aiutare i responsabili omonimi.

### Orario

Da conoscere tutti insieme prima del campo. È importante decidere dei limiti massimi (magari variabili di giorno in giorno) per l’ora di andare a letto per gli amici. Pur avendo un orario di massima è bene aggiustarlo giorno per giorno alle esigenze del campo.

ORARIO GIORNATA TIPO

8.00 Sveglia 8.30 Colazione 9.30 Cerchio 10.00 Attività e servizi 13.00 Pranzo 14.00 Siesta (per chi è di turno, piatti) 16.00 Attività (1) 19.30 Cena 21.00 Veglia 22.00 A nanna (ragazzi, e bambini) 22.30 Riunione amici.

(1) giochi, canti, attività vere e proprie, passeggiate, momenti di preghiera, ecc. da definire giorno per giorno.

#### Editoriale

[E pagano pure!](http://www.ombreeluci.it/2018/e-pagano-pure/) di *Mariangela Bertolini*

#### Articoli

[Allora, si parte?!](http://www.ombreeluci.it/1989/allora-si-parte/) di *Rita Ozzimo racconta* [Tante bellissime cose](http://www.ombreeluci.it/1989/tante-bellissime-cose/) di *Giuliana Loiudice* [Guardavano, guardavano!](http://www.ombreeluci.it/1989/guardavano-guardavano/) di *Nanni* [Al tepore di un amore semplice](http://www.ombreeluci.it/1989/al-tepore-un-amore-semplice/) di *Alberto Petri* [«Voglio mostrarvi una strada»](http://www.ombreeluci.it/1989/voglio-mostrarvi-strada/) di *P. Louis Sankalé* [Come si organizza un campo](http://www.ombreeluci.it/1989/si-organizza-un-campeggio-fede-luce/) di *Barbara e Chiara*

#### Rubriche

[Dialogo aperto](http://www.ombreeluci.it/1989/dialogo-aperto/) [Vita di fede e luce - Un cammino insieme](http://www.ombreeluci.it/1989/vita-fede-luce-n-25/) di *L. Brambilla* [Le risposte dei parroci al questionario](http://www.ombreeluci.it/1989/persone-handicap-nella-parrocchia-le-risposte-dei-parroci/)

#### Libri

[Attività creative](http://www.ombreeluci.it/1989/attivita-creative/) di *Sally M. Atack* [Aiutami a giocare](http://www.ombreeluci.it/1989/aiutami-a-giocare/) di *D.M. Jeffree* [La Sindrome di Down](http://www.ombreeluci.it/1989/la-sindrome-down-un-aiuto-gli-educatori-genitori/) di *Cliff Cunningham*