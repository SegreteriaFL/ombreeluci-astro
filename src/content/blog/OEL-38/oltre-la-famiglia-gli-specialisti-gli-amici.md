---
title: "Oltre la famiglia: gli specialisti, gli amici"
date: 1992-06-06
author: Redazione
slug: oltre-la-famiglia-gli-specialisti-gli-amici
lang: it
wp_id: 8738
original_url: "https://www.ombreeluci.it/?p=8738"
cluster_id: 14
has_comments: false
umap_x: 5.945300579071045
umap_y: 7.946570873260498
umap_z: 8.830068588256836
issue_number: OEL-38
id_numero: "OEL-38"
numero_rivista: "Ombre e Luci"
---
I
protagonisti di questo numero sono:
[Lelia](http://www.ombreeluci.it/1992/lelia/)
,
[Giacomo](http://www.ombreeluci.it/1992/giacomo/)
,
[Roberta](http://www.ombreeluci.it/1992/roberta/)
e
[Viviana](http://www.ombreeluci.it/1992/viviana/)
. Le loro quattro brevi presentazioni dicono quanto può essere fatto per offrire un’esistenza serena e fruttuosa a chi, come loro, parte svantaggiato. Sono stati scelti di età diversa, il loro svantaggio è di media entità. Li acccomuna la gioia di vivere e il desiderio di essere accolti così come sono. Le loro brevi storie mettono in evidenza come e quanto la vita in famiglia sia importante per uno sviluppo sereno e appagante. Ma
**la famiglia non basta**
. Come per l’educazione di ogni figlio,
**sono necessarie figure esterne**
: per la riabilitazione, per l’educazione scolare e professionale, per la vita di relazione. Leggendo il racconto della vita dei nostri amici, risulterà evidente che l’aspetto riabilitativo — le cure appropriate per delimitare o diminuire lo svantaggio — è più importante nei primi anni di vita; che nella fase puberale e adolescenziale sono più necessarie le figure proprie dell’apprendimento; che, col passare degli anni, assumono maggior rilievo le persone che avviano ad una occupazione, un’attività, un lavoro. Se queste persone, diverse e con competenze specifiche, sapranno agire con tempestività, con un buon rapporto pieno di simpatia e di rispetto, aiuteranno la persona disabile ad acquisire la maggiore autonomia possibile, quell’autonomia così preziosa per la sua vita futura anche se limitata. A nostro avviso la persona disabile adulta non grave, quando vorrà o sarà costretta a lasciare la propria famiglia — per far parte di una comunità alloggio — non avrà più bisogno di persone con competenze professionali specifiche, quanto piuttosto di figure di sostegno, amiche, giovani o adulte, con le quali condividere i momenti e le attività proprie della vita in comune. Amici qualificati, certamente, capaci di instaurare un rapporto di vero e solido appoggio; a conoscenza delle difficoltà psicologiche che l’handicap porta sempre con sé; ma, quel che più conta, amici che vogliano intraprendere questo tipo di «lavoro» come una scelta che sarà fruttuosa quanto più sarà motivata.
**Ben diversa, è ovvio, dovrà essere la preparazione e la competenza degli assistenti**
di una comunità di vita per persone adulte con handicap gravi (quelli cioè che esigono personale preparato specificatamente a seconda delle tipologie). Lo scopo di questo numero di OMBRE E LUCI è anche di presentare seppur succintamente, alcuni profili delle figure professionali che collaborano con la famiglia per lo sviluppo della persona disabile: chi sono, come si preparano, quali gli ambiti del loro intervento. Proprio perché non rientra nell’ambito dell’educazione
**abbiamo volutamente tralasciato la figura del medico**
, pur così importante per la diagnosi chiara e precisa dell’handicap e per il controllo e la cura della salute del bambino e del ragazzo. Queste pagine diranno una volta di più che, per il benessere — lo star bene al mondo — delle persone disabili, i genitori, i fratelli, le sorelle sono importanti, ma che lo sono altrettante i professionisti e gli amici. A queste tre categorie di persone infatti è strettamente legata la buona riuscita dell’educazione globale della persona con handicap e il suo inserimento nella società. Tutte e tre sono ugualmente necessarie; soprattutto — cosa ancora rara — quando riescono a lavorare in comune, d’intesa, stimandosi a vicenda, prendendosi cura, ciascuno nel suo campo, del bene della persona che sta loro a cuore. -
*Mariangela Bertolini*
, 1992
[**Mariangela Bertolini**](http://www.ombreeluci.it/author/mariangela-bertolini/)
Nata a Treviso nel 1933, insegnante e mamma di tre figli tra cui Maria Francesca, Chicca, affetta da una grave disabilità. È stata fra le promotrici di Fede e Luce in Italia. Ha fondato e diretto Ombre e Luci dal 1983 fino al 2014.

[Tutti gli articoli](http://www.ombreeluci.it/author/mariangela-bertolini) di Mariangela

Questo articolo è tratto da
Ombre e Luci n.39, 1992

#### Editoriale

[Oltre la famiglia: gli specialisti, gli amici](http://www.ombreeluci.it/1992/oltre-la-famiglia-gli-specialisti-gli-amici/)
di
*M. Bertolini*

#### Articoli

[Lelia](http://www.ombreeluci.it/1992/lelia/)
di
*N.Schulthes*
[Giacomo](http://www.ombreeluci.it/1992/giacomo/)
di
*M.T. Mazzarotto*
[Roberta](http://www.ombreeluci.it/1992/roberta/)
di
*S. Sciascia*
[Viviana](http://www.ombreeluci.it/1992/viviana/)
di
*C. Frassineti*
[Come essere amici](http://www.ombreeluci.it/1992/come-essere-amici/)

#### Le schede: gli specialisti

[Chi aiuta la famiglia: gli specialisti](http://www.ombreeluci.it/1992/chi-aiuta-la-famiglia-gli-specialisti/)

#### Rubriche

[Vita Fede e Luce](http://www.ombreeluci.it/1992/dialogo-aperto-n-39/)

#### Libri

[La pazzia e l'amore](http://www.ombreeluci.it/1992/la-pazzia-e-lamore-un-cammino-verso-lanima-del-malato-di-mente/)
,
*Gertrud Schwing*
[L’ascolto che guarisce](http://www.ombreeluci.it/1992/ascolto-che-guarisce/)
,
*AA.VV.*
[Giobbe, perché? - Dialogo di una madre](http://www.ombreeluci.it/1992/giobbe-perche-dialogo-di-una-madre/)
,
*Janine Chanteur*
[Quando la crisi insegna a vivere](http://www.ombreeluci.it/1992/quando-la-crisi-insegna-a-vivere-esperienza-positiva-del-dolore/)
,
*Erika Schuchardt*