---
title: Il bambino che parlava con la luce - Recensione
date: 2016-03-25
author: Redazione
slug: il-bambino-che-parlava-con-la-luce-recensione
lang: it
wp_id: 39101
original_url: "https://www.ombreeluci.it/?p=39101"
cluster_id: 6
has_comments: false
umap_x: 7.138605117797852
umap_y: 10.931093215942383
umap_z: 4.756146430969238
issue_number: OEL-133
id_numero: OEL-133
---
M
aurizio Arduino, psicologo e psicoterapeuta con lunga e diversificata esperienza nel campo degli “autismi”, racconta la vita di quattro bambini dal momento della diagnosi fino al raggiungimento dell’età adulta: Silvio che guarda il mondo attraverso la luce, Cecilia che lo ricerca nell’oscillazione di una corda, Matteo che si rifugia nella matematica ed Elia che corre per calmare i propri demoni. Con veridicità e delicatezza descrive la loro vita, le loro problematiche e quelle vissute dalle loro famiglie, dai medici e dagli insegnanti. Di fronte a certi comportamenti apparentemente incomprensibili –perché Silvio fissa il vuoto per ore? Perché ha crisi isteriche una volta entrato per l’ennesima volta in una stanza che conosce bene? – l’autore si sforza di spiegarne le motivazioni e le soluzioni, quando possibili, con estrema linearità. Emerge la necessità di un approccio integrato della famiglia, della scuola, degli operatori che devono agire in sincronia come un unico meccanismo al fine di dare continuità e stabilità alla persona autistica. Anche quando non saranno più bambini… ogni sforzo profuso durante l’infanzia e adolescenza rischia di essere infatti totalmente vanificato dall’assenza di una reale soluzione prospettica per questa fase della vita.
*Eleonora Capizzi*
, 2016