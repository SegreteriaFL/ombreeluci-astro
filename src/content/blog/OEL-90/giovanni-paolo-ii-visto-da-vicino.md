---
title: Giovanni Paolo II, visto da vicino
date: 2005-06-17
author: Francesca Poleggi
slug: giovanni-paolo-ii-visto-da-vicino
lang: it
numero_rivista: "Ombre e Luci"
id_numero: "OEL-90"
issue_number: OEL-90
wp_id: 30994
original_url: "https://www.ombreeluci.it/?p=30994"
cluster_id: 3
has_comments: false
tags:
  - giovanni-paolo-ii
umap_x: 9.207160949707031
umap_y: 8.35047435760498
umap_z: 11.779417037963867
---
N
ell’86 Papa Giovanni Paolo II è venuto in visita pastorale nella parrocchia di S. Lucia, a Roma, dove si riunisce la nostra comunità di F.L. (S. Gioacchino). La partecipazione alla lunga attesa e alla lunga funzione che sarebbe seguita era fisicamente impossibile per la maggior parte dei nostri ragazzi. Con sorpresa apprendemmo che il Papa ci avrebbe incontrato, da soli, prima della cerimonia, in una cappella adiacente la chiesa. E così ci siamo ritrovati ordinati lungo i tre lati della sala a guardare una pedana rossa con microfono da cui il Papa ci avrebbe benedetto. Eravamo giovani e un po’ prevenute nei confronti delle gerarchie ecclesiastiche e quindi attendevamo non con ansia, ma con un certo disincanto... quando entrò nella cappella una specie di nonno, un po’ curvo ma non cadente, anzi, molto energico, vitale e sorridente, vestito di bianco. Con nostra sorpresa e sconvolgendo il protocollo e i cardinali al seguito, non salì sulla pedana, ma cominciò a fare il giro della stanza salutando, accarezzando e baciando uno per uno tutti i nostri ragazzi. Ben sapendo quanto possa essere difficile il primo contatto fisico con i portatori di handicap, specialmente i più colpiti, siamo rimaste sbalordite di come il Papa abbia potuto mostrare l'affetto spontaneo di un papà / nonno per ciascuno di loro e di noi. Questa umanità non si può fingere, né si può dimenticare: ha inciso profondamente nel nostro cuore un segno grande dell’amore di Gesù per tutti gli uomini. Ora, dal Cielo, egli è ancora più vicino a ciascuno di noi. Grazie.
*Francesca e Silvia Poleggi*
, 2005