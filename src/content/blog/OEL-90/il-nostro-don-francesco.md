---
title: Il nostro Don Francesco
date: 2005-06-17
author: Maria Varoli
slug: il-nostro-don-francesco
lang: it
numero_rivista: 90
id_numero: OEL-90
issue_number: OEL-90
wp_id: 30975
original_url: "https://www.ombreeluci.it/?p=30975"
cluster_id: 3
has_comments: false
tags:
  - don-francesco
umap_x: 7.53929328918457
umap_y: 9.12692642211914
umap_z: 11.167919158935547
---

Il 5 maggio Don Francesco Marchini è andato in Paradiso. Molti di noi lo ricordano come Assistente spirituale nazionale di Fede e Luce per alcuni anni. È difficile dire in poche parole il suo impegno senza riserve, la sua delicatezza e la sua vicinanza verso i genitori e i loro figli disabili. Preghiamo ora perché il suo esempio sia guida e sprone a tutti noi, e, in modo speciale, ai nostri sacerdoti che si impegnano in questa non facile santa accoglienza. Ecco come una mamma ricorda la sua presenza accanto a lei.

### Abbiamo imparato che i nostri figli sono persone vere

Diventa difficile scrivere di Don Francesco, parroco stimato e benvoluto, confessore ed amico insostituibile, confidente e consolatore impagabile. Ma queste sono parole che solo in parte dicono chi era. **È stato il prete che con tanto amore si è dedicato ai nostri *piccoli* per tutta la sua vita** . Con un sorriso che esprimeva la sua innata delicatezza, ci ha preso per mano ed ha camminato con noi sostenendoci nelle difficoltà, ci ha trascinato fuori dal nostro isolamento fatto di dolore e di frustrazioni, indicandoci l’amore, la condivisione e l’ accoglienza. portando a noi “Fede e Luce”.

**La nostra vita diventò da allora, l’offerta al Signore delle nostre pene** , la consapevolezza di essere amati da Lui perché i nostri *piccoli* sono i suoi prediletti. Abbiamo diviso con altri genitori le nostre esperienze, abbiamo allungato le mani ad altre mani che si allungavano verso di noi. Abbiamo trascorso giornate nel nome del Signore, con altri che, come noi, cercavano affetto.

Abbiamo imparato preghiere e canti nuovi, **ma soprattutto abbiamo imparato che i nostri figli sono persone vere** , che hanno una dignità che Don Francesco, per primo, evidenziò e difese adoperandosi per dare loro la certezza che, come persone, avevano dei diritti , e per questo si è adoperato per iniziare la prima Cooperativa Sociale: l’ *Oltretorrente* .

**Ci portò in pellegrinaggio a Roma, Lourdes, Assisi, Loreto** ... e noi tornavamo con il cuore pieno do il nostro dolore alla Madonna consolatrice. Ha rafforzato la nostra fede che nell’angoscia si affievoliva, togliendoci la fiducia in Dio e nel suo operato. Diceva sempre che la sofferenza e l'angoscia non devono intristirci l'animo, ma farci sollevare gli occhi a Dio e metterci con fiducia nelle sue mani perché solo Dio sa cosa fare per i suoi figli prediletti.

**Il cammino della Fede non è una strada facile** , ma un sentiero pieno di ostacoli e Don Francesco ci ha insegnato ad essere forti per superare quello che intralcia il nostro cammino. Modesto ma forte nella sua dedizione a Dio, non ha mai cercato di imporre, ma ha sempre operato con la persuasione, per far entrare nei nostri cuori la Parola di Dio che, per merito suo, rimarrà per sempre.

Grazie a Dio di averci dato Francesco e grazie a te, Don Francesco per essere stato come eri!

*Maria Varoli* Parma, 2005

#### Editoriale

[Nel mare di Assisi](https://www.ombreeluci.it/2005/nel-mare-di-assisi/) di V. Giannulo

#### Ricordo di Giovanni Paolo II

[Non sembrava né prete né Papa](https://www.ombreeluci.it/2005/giovanni-paolo-ii-non-sembrava-ne-prete-ne-papa/) di Nicolina di Pirro [Io e Karol](https://www.ombreeluci.it/2005/io-e-karol/) di Immacolata [Visto da vicino](https://www.ombreeluci.it/2005/giovanni-paolo-ii-visto-da-vicino/) di F. e S. Poleggi [Il regalo” di TAU comunità di Arcene](https://www.ombreeluci.it/2005/il-regalo-di-giovanni-paolo-ii/) [Giovanni Paolo II e le persone disabili](https://www.ombreeluci.it/2005/giovanni-paolo-il-e-le-persone-disabili/)

#### Il nostro Don Francesco

[Abbiamo imparato che i nostri figli sono persone vere](https://www.ombreeluci.it/2005/il-nostro-don-francesco/) di Maria Varoli [Trent'anni pieni d'amore](https://www.ombreeluci.it/2005/dedicato-a-don-francesco-trenta-anni-pieni-damore/) di G. Ferrari

#### Articoli

[Elena e il mistero](https://www.ombreeluci.it/2005/elena-e-il-mistero/) di F. Poleggi [Paradiso Infernale](https://www.ombreeluci.it/2005/paradiso-infernale/) di M. Pensi [La domanda ultima](https://www.ombreeluci.it/2005/mi-vuoi-bene-lultima-domanda/) di d. Antonio Torresin [Le chiavi di casa](https://www.ombreeluci.it/2005/le-chiavi-di-casa-recensione-film/) di R. M. Sanzini [Controvento](https://www.ombreeluci.it/2005/lavoro-e-disabilita-la-cooperativa-controvento/) di L. M. Loy

#### Ai nostri ragazzi piace il bello

[Incontriamo Giotto](https://www.ombreeluci.it/2005/arte-e-disabilita-incontriamo-giotto/) di Anna Maria de Rino [Proposte](https://www.ombreeluci.it/2005/qualche-idea-per-una-vacanza-senza-partire/) di Laura Nardini

CONCORSO “RACCONTA LO SGUARDO” [Alla mia bambina](https://www.ombreeluci.it/2005/alla-mia-bambina/) di D. Marazzini

#### Rubriche

[Dialogo Aperto](https://www.ombreeluci.it/2005/dialogo-aperto-n-90/)

#### Libri

[Il mondo delle cose senza nome](https://www.ombreeluci.it/2005/il-mondo-delle-cose-senza-nome-recensione/) , D. Rossi [Fratello Sole Sorella Down](https://www.ombreeluci.it/2005/fratello-sole-sorella-down/) , I.Manzato e F.Bellan