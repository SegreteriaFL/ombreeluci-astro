---
title: Dialogo Aperto n.123
date: 2013-09-13
author: Redazione
slug: dialogo-aperto-n123
lang: it
wp_id: 37914
original_url: "https://www.ombreeluci.it/?p=37914"
cluster_id: 0
has_comments: false
umap_x: 7.791591167449951
umap_y: 7.0291056632995605
umap_z: 11.677953720092773
issue_number: OEL-123
id_numero: "OEL-123"
numero_rivista: "Ombre e Luci"
---
### Chi trova un amico trova un tesoro

Estate, tempo di campi! E ora, tempo di valutazioni e condivisione con chi non c’è stato. Volentieri allora diamo spazio alle impressioni di alcuni partecipanti al campo di Fede e Luce presso la casa per ferie “LE 12 STELLE” a Cesenatico dal 6 al 13 luglio 2013. La vacanza è stata bella e allegra. La gita sulla barca è stata interessante, mi è piaciuto la spiegazione delle piattaforme petrolifere. La comunità per me è stata piena di premure nonostante i piccoli inconvenienti (pallonata in faccia per cui occhiali rotti e rottura dente). Sono contenta che quest’anno siano venuti dei nuovi amici.
**Maria Goffi**
Settimana fantastica. Si sentiva la gioia di stare assieme dettata dall’amore che proviamo l’uno per l’altro.
**Teresa, Gianni e Pucci**
Più che parole vorrei che il mio cuore uscisse dal mio petto ed esprimesse quello che ha sentito in questa settimana. Quest’anno, dopo il 30 marzo, pensavo proprio di non farcela più a partecipare nelle cose e nei posti dove Pino ci viveva con tutta l’anima ed il cuore, invece è successo proprio il contrario, subito dal giorno dopo ho cominciato a sentire l’esigenza di incontrarvi. Credetemi non pensavo proprio di riuscire a partecipare a questa vacanza ma ho capito che tutti voi siete la mia grande famiglia. Come avete potuto constatare quasi tutta la mia famiglia era lì con noi come se l’avesse suggerito Pino e sono sicura che anche lui ha sentito tutta la felicità che abbiamo ricevuto noi e che soprattutto io non provavo da molto tempo. L’esperienza di questa settimana, nonostante la mia sofferenza, mi è servita perché si facevano cose che a Pino sono sempre piaciute e rivedevo così anche lui in mezzo a tutti gli altri ragazzi. Mi ha colpita molto Franceschino, la sua serenità, la gioia di Claudio e di tutti quelli che gli sono stati vicino, Paoletta che faceva i massaggi a tutti con la serietà di una professionista, la gioia dei miei figli di stare in mezzo a noi tutti, cosa che prima non era mai successa così forte. Ringrazio il Signore ed il mio angioletto Pino che mi hanno dato la forza di partecipare ancora una volta a questa bella esperienza comune. Ringrazio tutti che mi siete stati sempre vicini, come del resto avete sempre fatto ed ora me ne rendo conto sempre di più, capendo che più stiamo vicini ai nostri ragazzi più si trasforma la nostra anima quindi grazie a tutti i fratelli e le sorelle di questa grande famiglia Fede Luce. Solo così si può espandere il mistero del Vangelo di Gesù, come dice il nostro Santo Padre Francesco, bisogna uscire, comunicare per vivere la sapienza del Vangelo.
**Olga**
La vacanza è andata bene, mi sono trovata bene. Gli amici di FeL per me sono importanti perché con loro mi sento sicura, a mio agio, e mi danno la carica, mi trasmettono allegria che contagia. Mi piace tanto ballare, appena sento la musica vado in pista e mi scateno (“e le passano tutti i dolori”).
**Lorenza**
Ho il cuore pieno di gioia a vedere e sentire mia figlia com’è entusiasta di stare con voi. Grazie che Dio vi benedica!
**Eva, la mamma di Lorenza**
Ho trascorso una settimana meravigliosa. Durante le sieste ho detto tante preghiere. Mi sono stupita che nel nostro gruppo quest’anno c’erano tanti nonni! Grazie amici di FeL siete la mia forza di vita, vi voglio bene.
**Paola**
Grazie per tutto quello che fate per questi ragazzi, ogni volta che Paola viene con voi ritorna ancora più energica che bisogna contenerla. Carla, sorella di Paola Per me è stata un’esperienza molto bella, mi sembrava di vivere in una grande famiglia dove tutti si vogliono bene e si aiutano nel bisogno. Anche Massimo, mio figlio, ho visto che si staccava da me e stava volentieri con gli altri. Ringrazio tutti per la simpatia, l’allegria.
**Marilena**
È terminato da poco il campo FeL a Cesenatico, il secondo che faccio. Lo scorso anno era una novità per me, anche se non conoscevo tutti, è stato bellissimo abbiamo potuto consolidare le vecchie amicizie e imparare a conoscere i nuovi. Quando ci siamo rivisti tutti ho provato una gioia immensa incontenibile, il solo pensiero di poter stare una settimana con gli amici vecchi e nuovi, mi faceva stare su una nuvola, non riuscivo a credere di essere lì, è sempre bello rivedervi.
**Arianna**
È stata un’esperienza bellissima con tanta allegria e che ci ha fatto capire che aiutare chi ha bisogno, ti fa sentire molto speciale, ti fa star bene.
**Katia e family**
Ho ancora negli occhi i tanti bei momenti dei giorni trascorsi assieme e soprattutto i sorrisi che ci hanno accompagnato.
**Claudio**
Francesco è tornato felice dalla vacanza a Cesenatico. Poche volte lo abbiamo visto così desideroso di raccontare quello che aveva fatto con voi e di confermare che la vacanza gli è piaciuta.
**Elisa, mamma di Francesco**
Ogni anno il clima migliora: la condivisione si fa gioia, i rapporti di amicizia si intensificano, nascono nuovi incontri. Il campo si dimostra l’occasione per vivere giornate davvero uniche e per dare allo stile di FeL maggiore concretezza. Davvero “chi trova un amico trova un tesoro” e noi lo troviamo grazie a tante persone, sempre di più. Confesso che avevo un po’ timore davanti ai numeri: partire in 72, accidenti! Invece, complici i gestori delle 12 Stelle, tutti sono rimasti contenti. La gioia che Francesco, Silvia e da quel che so anche altri ragazzi hanno manifestato ai loro genitori, tornando a casa, ne è la più bella testimonianza.
**Angela**
Il mio grazie va a Luisa che ha portato delle marmellate strepitose che hanno allietato le nostre colazioni. A Silvana che con limoncello e nespolino ha contribuito alla buona notte. A Lucia, la direttrice della colonia che ci ospita da qualche anno che l’ultima sera per ringraziarci ci ha offerto una torta favolosa. Grazie a tutti per le belle giornate trascorse assieme: siamo una squadra fantastica! L’unione fa la forza, collaborando assieme si riescono ad organizzare delle belle cose.
**Flora**