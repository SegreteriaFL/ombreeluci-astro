---
title: Un Dio inutile - Recensione
date: 2013-09-13
author: Matteo Cinti
slug: un-dio-inutile-recensione
lang: it
wp_id: 37850
original_url: "https://www.ombreeluci.it/?p=37850"
cluster_id: 6
has_comments: false
umap_x: 8.410358428955078
umap_y: 11.535234451293945
umap_z: 6.475860595703125
issue_number: OEL-123
id_numero: "OEL-123"
numero_rivista: "Ombre e Luci"
---
“Se
qualcuno mi dicesse che Dio è inutile, quasi quasi comincerei a credere”, afferma uno degli studenti del prof. Borghi, insegnante di religione in alcune scuole di Faenza. È questa la frase che ispira il titolo del libro, una raccolta di alcuni post pubblicati da Borghi sul suo blog vinonuovo.it, nella rubrica “Secondo banco”. Borghi dà voce ai suoi studenti, interrogati su temi impegnativi come la spiritualità, l’aldilà, la resurrezione, la violenza, l’omosessualità, e le loro risposte spaziano dai toni più estremisti a quelli più pacati. Uno sguardo curioso sul mondo dei giovani che mette in evidenza la sfiducia di quest’epoca per la fede e per la spiritualità. Borghi, filosofo, teologo, pedagogo clinico, prima che insegnante di religione, dice la sua sui quesiti che dividono gli studenti con la modestia di chi invita a riflettere, regalandoci una lettura piacevole e seria.
*M.C.*
, 2013