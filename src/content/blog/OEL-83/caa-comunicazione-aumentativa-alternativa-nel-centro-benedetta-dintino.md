---
title: C.A.A. - Comunicazione aumentativa alternativa nel centro Benedetta D’Intino
date: 2003-09-03
author: Antonella Bulgheroni
slug: caa-comunicazione-aumentativa-alternativa-nel-centro-benedetta-dintino
lang: it
numero_rivista: 83
id_numero: OEL-83
issue_number: OEL-83
wp_id: 26913
original_url: "https://www.ombreeluci.it/?p=26913"
cluster_id: 14
has_comments: false
umap_x: 7.904655456542969
umap_y: 7.7855224609375
umap_z: 8.460314750671387
---

Nel 1994, grazie al sostegno dell’omonima Fondazione, nasce a Milano il [**Centro Benedetta D’Intino**](https://www.benedettadintino.it/) per la cura ed il trattamento di bambini e adolescenti con disturbi psicologici, per il sostegno alle loro famiglie e per favorire la comunicazione e l’autonomia in bambini con disabilità di vario grado o privi di linguaggio orale.

Oltre ai settori di intervento di psicoterapia e di affidi e adozioni, il Centro comprende anche il settore di **Comunicazione Aumentativa Alternativa** (C.A.A.) offrendone il primo servizio in Italia di valutazione, consulenza, formazione e supervisione sotto la direzione della Dott.ssa Aurelia Rivarola.

Come specifico ambito di studio e di intervento, **la C.A.A. nasce in Nord America negli anni settanta** e oggi nei paesi anglosassoni rappresenta una componente fondamentale dell’intervento riabilitativo e fruisce di un’ampia letteratura scientifica. La sua diffusione in Italia, invece, è più recente e per vari motivi più lenta.

### Cosa è la Comunicazione Aumentativa Alternativa

**Con C.A.A. si definisce l’insieme di conoscenze, di tecniche, di strategie e di tecnologie che è possibile attivare per facilitare la comunicazione con persone che presentano una carenza o un’assenza, temporanea o permanente, nella comunicazione verbale** . L’aggettivo “aumentativa” indica come le modalità di comunicazione utilizzate siano tese non a sostituire bensì ad accrescere le capacità comunicative già esistenti, mentre con “alternativa” si fa riferimento a tutte le forme di comunicazione diverse dal linguaggio orale.

L’idea che sta, quindi, alla base della C.A.A. è quella di **valorizzare le abilità di ogni persona, qualsiasi esse siano, e di proporre strumenti che compensino le sue difficoltà di comunicazione** . Un intervento di C.A.A. si propone anche il miglioramento della stima di sé, l’aumento della motivazione a comunicare, l’aumento delle possibilità di socializzazione, la facilitazione degli apprendimenti scolastici; etc.... Aiutare le persone a comunicare migliora la qualità della loro vita e contribuisce a renderle più indipendenti.

### Gli strumenti della CAA

Vari sono gli strumenti di cui si avvalgono gli interventi di C.A.A. **I sistemi simbolici grafici** sono composti da figure, più o meno complesse, che vengono selezionate con una qualsiasi tecnica di indicazione. **I VOCAs** (Vocal Output Communication Aids) sono ausili di comunicazione con uscita in voce composti da uno o più pulsanti alla cui pressione segue la riproduzione di un messaggio preregistrato.

**I software di comunicazione** , cioè programmi legati al PC permettono di riprodurre sullo schermo le tabelle di comunicazione cui associare eventualmente anche delle uscite in voce che consentono la comunicazione a distanza.

Sempre nell’ambito della C.A.A., il **CBD’l offre un servizio gratuito di ausili e di documentazione sulla C.A.A.** . Per ospitare gratuitamente ed in piena autonomia le famiglie dei disabili provenienti da altre Regioni è stato creato uno spazio Residence. Infine, dal 1996 è attiva la prima scuola in Italia di Formazione in C.A.A. per operatori nel campo della riabilitazione e dell’educazione.

Per altre informazioni rivolgersi a Centro Benedetta D’Intino, Via Sercognani, 17, 20156, Milano, [**Sito del Centro Benedetta D’Intino**](https://www.benedettadintino.it/) .

- *Valentina Gallo e Antonella Bulgheroni* , (S. Giuseppe della Pace - Milano), 2002

#### Editoriale

Scrivi per me di M. Bertolini

Avevo deciso di non amare mio fratello di Sarah L’arte di chiedere aiuto di David Wilson Medico, ho imparato a consultare il mio cuore Intenvista con Oleh Romanchuk

#### Speciale Scuola e Handicap di T. Cabras e C. Tersigni

Una scuola da imitare Dall’osservatorio scolastico dell’AlAS Posso entrare a scuola

#### Altri articoli

Uscire dal guscio - Un laboratorio speciale di N. Schulthes Prendete e mangiatene tutti di S. Tamberi Mille pasti al giorno di Elisabetta de Rino “Marahba! Kiffak?” - F.L. a Beirut di V. Camomilla Comunicazione Aumentativa Alternativa di V. Gallo, A. Bulgheroni Autismo - 5° Conferenza internazionale di E. de Rino Lettera a Mariangela e a molti altri di don V. Palmisano

#### Rubriche

[Dialogo aperto](http://www.ombreeluci.it/1993/dialogo-aperto-n-69/)