---
title: "Il valore dell'integrazione in The Blind Side"
date: 2023-03-20
author: Arianna Giuliano
slug: il-valore-dellintegrazione-in-the-blind-side
lang: en
wp_id: 34764
original_url: "https://www.ombreeluci.it/?p=34764"
cluster_id: 9
has_comments: false
umap_x: 8.761146545410156
umap_y: 8.386409759521484
umap_z: 3.1022231578826904
issue_number: OEL-164
---

Unfilm che mi è piaciuto molto che ho visto di recente è stato *The blind side* . La trama può sembrare pesante, narra **la storia di un ragazzo di colore che per problemi di droga della madre, viene allontanato dalla stessa, per proteggerlo** . Ma questo porta Michael ad uno stato di crisi. Una famiglia della scuola frequentata da Michael, lo accoglie in casa inizialmente per qualche giorno; poi però la "madre adottiva" vorrebbe che rimenesse con loro, e nonostante il parere contrario del padre e dei fratelli, il ragazzo resta nella famiglia.

La famiglia adottiva è molto attiva nello sport, i genitori sono entrambi coach, e i figli sono giocatori di football. Anche Michael viene inserito nella stessa squadra dei fratelli, e grazie ad uno di loro che lo allena, diventa un bravo giocatore. Questo film insegna che pur essendo "diverso", Michael trova chi lo ama e un'altra famiglia che lo aiuta ad integrarsi nella la società. **Non bisogna MAI arrendersi anche quando sembra non ci sia una via d'uscita o abbiamo paura.** Inoltre ci insegna una cosa a volte molto difficile da capire per alcuni: **saper chiedere e saper accettare l'aiuto che ci viene dato.**

Per quanto concerne gli interpreti, secondo me, hanno trasmesso esattamente ciò che la storia raccontava: avere fiducia negli altri, l'importanza della famiglia, il raggiungimento degli obiettivi e il valore del gruppo. A me è piaciuta moltissimo l'interpretazione di Sandra Bullock (che ha anche vinto l'Oscar per questa interpretazione nel 2010), perché ha fatto capire ciò che è veramente importante, e che a volte basta guardare un po' oltre, nonostante ci possano essere dei disaccordi (anche, come in questo caso, famigliari) per risolvere situazioni "complicate".

https://www.youtube.com/watch?v=pYNC6mJIgDI

**Ombre e Luci è anche una newsletter** Ci trovi storie, spunti e riflessioni per provare a cambiare il modo di vedere e vivere la disabilità. Se prima vuoi farti un'idea [qui trovi l'archivio di quelle passate](https://www.ombreeluci.it/newsletter/) .