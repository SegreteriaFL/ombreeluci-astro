---
title: "La più bella nuotata della mia vita - Recensione"
date: "2023-02-13"
author: "Giulia Galeotti"
theme: "cluster-0"
cluster_id: 0
slug: "la-piu-bella-nuotata-della-mia-vita-recensione"
lang: it
has_comments: false
tema_code: "T03"
tema_label: "Amicizia e relazioni autentiche"
categoria_menu: "Relazioni"
issue_number: OEL-164
id_numero: "OEL-164"
numero_rivista: "Ombre e Luci"
---
«Per tutto il tragitto verso casa siamo rimasti in silenzio. (…) Abbiamo pedalato e basta, uno accanto all’altra. “A presto” mi ha salutato Flo arrivati davanti a casa. E io: “A domani”. Tutto qui. Eppure, non so perché, mi ha fatto stare benissimo». È tutta qui, la potenza dell’amicizia. Quella che ti fa sentire accettato, che rompe il muro della solitudine, che ti scalda nella quotidianità gelida e ventosa, trasformando un tornado devastante in una brezza leggera, le giornate a scuola da incubo in avventura. È la costruzione dell’amicizia tra Jan, campione di nuoto ma segretamente dislessico, e la compagna di classe Flo, maga della matematica con una madre lontana, il fulcro di questo romanzo. **Sono diversi i temi affrontati da Anne Becker: il cambio di città, il bullismo, la complessità dei rapporti familiari, la difficoltà di chiedere aiuto, quella di dare un nome ai sentimenti.** E la sorprendente capacità dei grafici di svolgere funzioni inimmaginabili.

### La più bella nuotata della mia vita
Autore: Anne Becker**Traduzione: **Claudia Valentini
Editore:** Uovonero**Pagine:** 216
Prezzo:** 15€**ISBN:** 9791280104229