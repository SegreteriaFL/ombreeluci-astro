---
title: Brooke, amica speciale
date: 2023-05-15
author: Nora Buccheri
slug: brooke-amica-speciale
lang: it
wp_id: 38456
original_url: "https://www.ombreeluci.it/?p=38456"
cluster_id: 1
has_comments: false
umap_x: 5.749320030212402
umap_y: 7.771378040313721
umap_z: 5.879116535186768
issue_number: OEL-164
---

Incasa Buccheri da nove anni è entrata a far parte un’amica speciale, la nostra cagnolina Brooke. È un maltese, era molto piccola quando la sorella di mia cognata l’ha regalata per fare compagnia a lei e a mio fratello. Prima avevamo un’altra cagnolina, un volpino di nome Sasha: era vecchietta ma tutti l’adoravamo e quando ci ha lasciato sentivamo un grande vuoto. **Ora con noi c’è Brooke; la tiene mio fratello e ogni volta che vado da lui si presenta sempre dietro la porta.** Quando entro, lei è contenta, ogni tanto la porto giù a fare i suoi giretti ma prima si mette lì verso la cucina che aspetta i croccantini o il bastoncino e mi fa sempre una faccia da furbetta… Ne sa più di me! Ogni tanto vado a pranzo da mio fratello; lui prepara da mangiare a Brooke e lei viene sempre ad osservare per capire cosa sta preparando, e la vedi con la sua linguetta che dice: “allora se magna o no?!”... Mi fa morire! **Me la coccolo sempre e quando sto per tornare a casa lei se ne sta mogia nel suo angolino e mi osserva.** Le dico: “Brooke, vuoi venire a casa mia?”, ma figurati è troppo affezionata al suo padrone Roberto. Ce ne sono in giro di razze maltesi e io sono fortunata ad avere un’amica pelosa perché può farti compagnia. Quando mio fratello non sta bene si mette sul divano al suo fianco e lo coccola. Ormai tutto il quartiere la conosce bene, chi ha un animale in casa è fortunato!

**Ombre e Luci è anche una newsletter** Ci trovi storie, spunti e riflessioni per provare a cambiare il modo di vedere e vivere la disabilità. Se prima vuoi farti un'idea [qui trovi l'archivio di quelle passate](https://www.ombreeluci.it/newsletter/) .