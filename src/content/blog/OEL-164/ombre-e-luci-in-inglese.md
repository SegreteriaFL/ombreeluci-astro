---
title: Ombre e Luci in inglese!
date: 2023-12-15
author: Redazione
slug: ombre-e-luci-in-inglese
lang: it
wp_id: 42740
original_url: "https://www.ombreeluci.it/?p=42740"
cluster_id: 4
has_comments: false
umap_x: 5.210962772369385
umap_y: 6.836359977722168
umap_z: 9.269937515258789
issue_number: OEL-164
id_numero: "OEL-164"
numero_rivista: "Ombre e Luci"
---
Da quarant'anni Ombre e Luci prova a raccontare le vite e le esperienze di chi vive con e vicino alla disabilità, offrendo una prospettiva nuova. Nata a Roma, la rivista si è sempre rivolta a un pubblico italiano. Almeno fino a oggi! **Siamo infatti felici di annunciare il lancio della [versione inglese del nostro sito](https://www.ombreeluci.it/english/)** , sperando di riuscire a trasmettere storie e testimonianze raccolte negli anni a un pubblico internazionale. Quindi ben più ampio.

**Grazie alla collaborazione con due università statunitensi con sede a Roma, la [Loyola University di Chicago](https://www.luc.edu/) e la [John Cabot University](https://www.johncabot.edu/universita-americana/default.aspx)** , dall’estate 2023 gli studenti iscritti ai corsi di italiano hanno iniziato a dare nuova vita a tanti articoli di Ombre e Luci. A oggi sono stati tradotti una ventina di contributi, e molti altri ne seguiranno.

Ti invitiamo a dare un'occhiata al nostro nuovo sito inglese e a condividerlo con amici e conoscenti che non parlano l'italiano. **Aiutaci a diffonderlo il più possibile, se puoi anche sui social, via whatsapp ed email** .

Il lavoro di traduzione è impegnativo: quindi **se conosci persone di madrelingua inglese** che, a titolo volontario, potrebbero contribuire a questo progetto, invitali a contattarci. Insieme, possiamo amplificare e diffondere un messaggio di inclusività e speranza.

*- La Redazione*

Scopri la versione inglese di Ombre e Luci e condividila con più persone possibile.