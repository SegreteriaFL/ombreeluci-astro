---
title: Mr Rain e LDA sono uno
date: 2023-06-01
author: Benedetta Mattei
slug: mr-rain-e-lda-sono-uno
lang: it
wp_id: 38626
original_url: "https://www.ombreeluci.it/?p=38626"
cluster_id: 7
has_comments: false
umap_x: 7.745706081390381
umap_y: 1.2964026927947998
umap_z: 9.85309886932373
issue_number: OEL-164
id_numero: "OEL-164"
numero_rivista: "Ombre e Luci"
---
Io penso che Mr Rain e LDA sono uno. Non sono due. Mentre Sangiovanni che canta *Farfalle* è un altro. **Poi Umberto Tozzi a me piace più di tutti perché si canta e si sta allegri e non vedo l’ora di andare al suo concerto [un’altra volta](https://www.ombreeluci.it/2020/in-auto-io-papa-e-umberto-tozzi/) .** Sono stata pure ai concerti di Claudio Baglioni, anche alle terme di Caracalla dove c’erano bei muri. Baglioni mi ha fatto ballare tantissimo, come pure Tozzi. Io ascolto sul cellulare le canzoni e mi piacciono. Le imparo e le canto a memoria. «Camminerò a un passo da te e fermeremo il vento come dentro agli uragani. Supereroi come io e te se avrai paura allora stringimi le mani perché siamo invincibili vicini e ovunque andrò sarai con me. Supereroi solo io e te due gocce di pioggia che salvano il mondo dalle nuvole». **A me la cosa che piace di più quanto canto è dire «uragani».** Che vuole dire quando c’è vento e pioggia forte forte e per fortuna io non ho mai visto un uragano. Ma io non sapevo cosa voleva dire e me lo sono fatto spiegare.

Tra poco io vado a vedere il concerto al Foro italico, dove c’è vicino lo stadio Olimpico della Roma. Ci sono tanti che cantano e ci sono pure Mr Rain e Lda. Che io penso sia uno solo. Ho invitato a venire con me la mia amica Sara che abita a Montevarchi. Lei è stata contenta che l’ho invitata. Prende il treno e viene a Roma per il concerto. Dorme a casa mia. Ho invitato Sara perché io non volevo andare da sola al concerto e perché so che a lei piacciono le canzoni. **Soprattutto io sono contenta perché è mia amica e così stiamo insieme.** Lei abita a Montevarchi e ci vediamo in estate. Però lei quest’anno è venuta a Roma e io sono già andata due volte a Montevarchi. Ma ci sentiamo tutte le sere per telefono. Verso le 20. Parliamo di tutto, della scuola perché facciamo la maturità. Lei fa il liceo classico. E parliamo anche di canzoni e così io l’ho invitata. Il concerto di chiama il Festival della generazione zeta. **I concerti sono belli anche perché si mangiano i panini. Buonissimi. Me li preparo a casa e me li metto nello zainetto.** Ci metto dentro prosciutto cotto e qualche volta pure il formaggio. Li preparo pure a Sara. Poi mi piace perché i concerti finiscono tardissimo e a me piace quando torno a casa dopo mezzanotte. Quando sono in vacanza al mare lo faccio sempre ma quando sono a Roma è più difficile. I concerti iniziano sempre tardi. Poi ci saranno tanti a cantare, più di 30. Pure Angelina e Annalisa. Io conosco anche Emma.