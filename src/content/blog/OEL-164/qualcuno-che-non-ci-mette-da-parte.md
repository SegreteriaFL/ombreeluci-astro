---
title: Qualcuno che non ci mette da parte
date: 2023-09-25
author: Antonietta Pantone
slug: qualcuno-che-non-ci-mette-da-parte
lang: it
wp_id: 41455
original_url: "https://www.ombreeluci.it/?p=41455"
cluster_id: 0
has_comments: false
umap_x: 6.6648030281066895
umap_y: 8.493809700012207
umap_z: 12.308465957641602
issue_number: OEL-164
---

Quando [vi ho parlato della Sala Blu](https://www.ombreeluci.it/2023/che-bello-prendere-il-treno/) vi dicevo anche che ci sono tante cose belle di cui non si parla abbastanza. Ad esempio: le associazioni. Così come non tutti conoscono Fede e Luce, c'è chi non conosce Sant'Egidio. Io ne sono venuta a conoscenza grazie a Marco Ciucciarelli (che ringrazio!) dopo un lungo periodo di ricerca per allargare le mie conoscenze. Perché a me piace stare con tante persone ma soprattutto mi piace conoscere sempre cose nuove. Detto ciò **Sant'Egidio è molto simile a Fede e Luce: anche loro si occupano di aiutare le persone con disabilità.** Vi dico questo perché come molte altre associazioni fanno un po' fatica a trovare il supporto dagli esterni... neppure, ad esempio, nei laboratori di arte che organizzano (c'è chi lo fa due volte a settimana, chi lo fa una sola), che si reggono in gran parte dall'autofinanziamento: siamo noi che mettiamo qualcosa a livello economico per andare avanti.

Il 28 giugno c'è stata una mostra con tutte le opere fatte da noi, persone con disabilità. Ci siamo messi in gioco mostrando le nostre opere, le abbiamo fatte nel laboratorio di Ostia. Non abbiamo una zona precisa dove esporre purtroppo, ma **abbiamo tanta voglia di far vedere quello che siamo capaci di fare.** Non tutti hanno l'opportunità di emergere con le proprie passioni e le proprie doti, poiché spesso ci mettono da parte. Sant'Egidio, proprio come Fede e Luce nelle loro possibilità fanno in modo che questo non avvenga.

In questo periodo mi sto accorgendo che **tutto quello che sto vivendo, tutte queste emozioni, le vivo grazie a loro.** E mi fa male rendermi conto che si parla poco del valore e dell'impegno di queste persone perché... noi vorremmo trovarne molte di più di realtà così! Anche Sant'Egidio fa la differenza tra il periodo invernale e il periodo estivo. Nel periodo invernale ci vediamo per i laboratori. Si parte da settembre fino a giugno e poi si chiude. Quindi si attiva per dare un sostegno anche nel periodo estivo, contattando le ASL e le realtà del territorio, ma di questo ve ne parlerò più avanti. Alla prossima!