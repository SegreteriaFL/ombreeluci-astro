---
title: "E all'improvviso, che fare?"
date: 2024-02-19
author: Arianna Giuliano
slug: e-allimprovviso-che-fare
lang: it
wp_id: 43481
original_url: "https://www.ombreeluci.it/?p=43481"
cluster_id: 1
has_comments: false
umap_x: 6.786408424377441
umap_y: 9.320501327514648
umap_z: 7.591922760009766
issue_number: OEL-164
id_numero: OEL-164
---
Tutti indistintamente, in qualsiasi condizione siano, **hanno diritto di stare bene** . Eppure, anche se Milano è una città all’avanguardia per la sanità, purtroppo spesso noi disabili facciamo fatica a trovare la struttura giusta. Per quello che mi riguarda, diversi anni fa ho avuto problemi a trovare una struttura preparata, sia dal punto di vista del personale che delle attrezzature, adatta a farmi un esame.

Dopo l’improvviso decesso del neurologo che mi seguiva sin dall’adolescenza, ci siamo ritrovati a fare i conti con la difficile ricerca di un medico che potesse seguirmi. Così siamo venuti a conoscenza del [Progetto Dama](https://www.progettodama.it/DAMA/Home_Page.html) (ne avevamo parlato nel [numero 163](https://www.ombreeluci.it/project/numero-163-pazienti/) , ndr), che da diversi anni ormai **mi accompagna per tutto ciò che riguarda la mia condizione.** Non essendo cagionevole di salute, mi seguono soprattutto per le visite specialistiche, quando necessarie. Il personale, sia infermieristico che medico, è molto preparato, disponibile e simpatico (il che non guasta). Tutte le visite, anche quelle richieste dal medico di famiglia, vengono eseguite abbastanza celermente.

**Al [Progetto Dama](https://www.ombreeluci.it/2023/in-favore-della-cura-di-pazienti-non-collaboranti/) , nessuna persona viene esclusa, anzi viene accolta sempre con un gran sorriso** , che è un sollievo anche per la famiglia che l’accompagna.