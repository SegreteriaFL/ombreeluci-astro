---
title: La depressione
date: 1992-03-05
author: Redazione
slug: la-depressione
lang: it
wp_id: 8584
original_url: "https://www.ombreeluci.it/?p=8584"
cluster_id: 1
has_comments: false
umap_x: 7.795294761657715
umap_y: 10.891266822814941
umap_z: 6.414979934692383
issue_number: OEL-37
id_numero: OEL-37
---
È
da lungo tempo che ricercatori nel campo della medicina, della psicoterapia e della spiritualità si occupano della depressione, delle sue cause e delle sue possibilità di guarigione. Questa malattia, più diffusa di quanto si immagini, può manifestarsi in casi lievi (quelli che chiamiamo stati di tristezza) di disagio cronico e di costante sfiducia in sé e negli altri; in casi gravi, quando può portare chi ne è affetto ad una sofferenza tale da rendere la vita insopportabile a se stesso e a chi gli è vicino. Il libro vuole essere utile non solo a coloro che soffrono di stati depressivi, ma a tutte le persone che li assistono, familiari, amici, operatori. È un libro semplice e breve, pieno di informazioni e di suggerimenti. Descrive il senso di impotenza nella depressione, la percezione distorta e il meccanismo del pensiero tipici della malattia, ne analizzano gli aspetti fisici, l’influenza della vita psichica e della spiritualità; propone utili esercizi di auto-terapia psicologica. È un libro che trasmette la speranza, l’amore per chi soffre, attraverso l'esperienza di chi lo ha scritto. La depressione è superabile e può essere vinta se alla competenza di quanti assistono la persona depressa si unisce la volontà e l'impegno del malato. I due autori, un religioso e una psicoioga, hanno una profonda conoscenza del problema, sia per motivi professionali che per averlo vissuto e superato personalmente. La novità del libro, così ci sembra, è la proposta di una cura che non si basa unicamente sui farmaci oppure sulla psicoterapia, o su un atteggiamento religioso, ma integra i tre modi di approccio in una visione globale dell’uomo nelle interconnessioni biologiche, psichiche e spirituali. Ogni persona rappresenta una unità di corpo, mente e spirito e ognuno di questi elementi incide sugli altri e deve essere preso in considerazione. Possiamo ben concludere con le parole del salmo 34 (4-7, 19) citate dagli autori a pag. 201: sono le parole di chi ha vissuto sia la sofferenza che la guarigione. «
*Celebrate con me il Signore, esaltiamo insieme il suo nome. Ho cercato il Signore e mi ha risposto.*
*E da ogni timore mi ha liberato.*
*Guardate a lui e sarete raggianti, non saranno confusi i vostri volti.*
*Questo povero grida e il Signore l'ascolta, 10 libera da tutte le sue angosce.*
*Il Signore è vicino a chi ha il cuore ferito, egli salva gli spiriti affranti*
». Questo articolo è tratto da
[Ombre e Luci n.37, 1992](http://www.ombreeluci.it/project/numero-37-pellegrinaggio-a-lourdes-1991-che-siano-una-cosa-sola/)

#### Editoriale

Per capire di più
di
*M. Bertolini*

#### Articoli

Manuela al "Filo d’Oro"
di
*Massimo D'Amico*
Possiamo fare qualcosa noi genitori?
di di di di di di di di

#### Rubriche

[Dialogo aperto](http://www.ombreeluci.it/1992/dialogo-aperto-n-37/)

#### Libri

di di di