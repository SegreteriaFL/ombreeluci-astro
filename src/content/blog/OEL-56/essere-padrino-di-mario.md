---
title: Essere padrino di Mario
date: 1996-12-15
author: Stefano Artero
slug: essere-padrino-di-mario
lang: it
numero_rivista: 56
id_numero: OEL-56
issue_number: OEL-56
wp_id: 11079
original_url: "https://www.ombreeluci.it/?p=11079"
cluster_id: 14
has_comments: false
tags:
  - fratelli-e-sorelle
  - testimonianza
umap_x: 6.293100357055664
umap_y: 10.069609642028809
umap_z: 9.194659233093262
---

È stata probabilmente un'esperienza religiosa unica. Nove persone, giovani con handicap mentali molto gravi, sorelle e amici, quasi tutti adulti, si sono preparati insieme per la cresima, con un lavoro e un «cammino di fede» insolito e profondo. Quindi hanno ricevuto la cresima insieme agli altri ragazzi nella parrocchia romana di San Gioacchino.
Q
uando Tommaso mi ha fatto leggere il suo articolo sulla cresima la domanda è sorta spontanea «
*Ma come non hai detto nulla sullo splendido padrino di Mario?*
». Per porre rimedio a questa «mancanza» nascono queste righe. Righe per raccontare un’amicizia, righe per raccontare una grande gioia. La nostra amicizia (di Mario e mia, sperando che lui non si offenda se la do per scontata) è ormai dodicenne. Eravamo entrambi usciti dai teen-agers. Io cominciavo l’università e Mario andava al Voita. Oggi: io mi sono laureato, lavoro da sei anni e (ci mancava solo questo) mi sono anche sposato; Mario ha cambiato scuola, va in piscina, fa i campi di Fede e Luce, è ingrassato (questo anche io) ed è coccolato da tanti amici, oltre che da tutta la sua dolce-dura famiglia, tutta femminile. Quando ci siamo conosciuti non è stato proprio semplice. Ti si dice « Sei uno dei pochi maschi del gruppo sarebbe necessario che stai con Mario» «
*Ma come io passerei tutto il tempo con Elena e voi volete che sto con Mario? Vabbé mi sacrifico (scherzo)*
». Mario, che proprio tontolone non è, capisce tutto al volo e mi punisce: pizzichi e morsi (il più delle volte meritati, altre volte, i più dolorosi, incomprensibili) si sprecano. Lunga e difficile è la strada della conoscenza. Con le parole di un libro sulla metafisica deH'alpinismo (
*Il monte analogo*
, R. Daumal) posso descrivere come è nata e cresciuta la nostra amicizia: «
*Camminare insieme , parlare , mangiare , tacere insieme , ecco quello che possiamo fare oggi. In seguito, credo avremo occasione di agire insieme di soffrire insieme - e ci vuole proprio tutto questo per fare conoscenza, come si usa dire*
». Io e Mario in questi 12 anni abbiamo camminato molto, parlato non tanto, mangiato tantissimo, sofferto (purtroppo) e gioito (per fortuna). Molte di queste cose le abbiamo fatte e condivise insieme, e da queste cose è nata la nostra conoscenza, la nostra amicizia. Fin qui si è parlato di conoscenza ed amicizia. Mi si dirà: «
*Ma questa la potevi fare pure frequentando un CRAL aziendale?*
» Certo, ed infatti Fede e Luce non è altro che il dopolavoro... Stop perché poi mi censurano tutto l'articolo. Fede e Luce per me è sempre stata, da quando non ho l'età della ragione, un luogo privilegiato di incontro dell’altro, di chi mi è di fronte. Il passaggio successivo è stato (anche se può sembrare strano): cercare di capire un pochino meglio quello che sono e quello che ho dentro ma attraverso l'altro, che è profondamente uguale a te con le sue bellezze e i suoi problemi). Ultimo passaggio (sempre dibattuto e rimesso in discussione) è quello della Fede. Fede e Luce è anche o, meglio, è solo un'esperienza spirituale. Scoprire l'altro, riconoscere che, nella diversità, è uguale a te, riconoscersi deboli e necessari l'uno all’altro non è altro che esperienza e conoscenza di Gesù Cristo. Io e Mario in questi 12 anni abbiamo fatto sostanzialmente questo. Esperienza e conoscenza reciproca di noi stessi, scoperta del piccolo che è in ognuno di noi ed infine e sostanzialmente esperienza di Dio. Per questo essere padrino di Mario è stata una grande gioia. -
*Stefano Artero*
, 1996

#### Editoriale

[Care sorelle, cari fratelli](http://www.ombreeluci.it/1996/care-sorelle-cari-fratelli/) di M. Bertolini

#### Esperienze di fratelli e sorelle:

[Dondolando tra l’amore e l’odio](http://www.ombreeluci.it/1996/dondolando-tra-lamore-e-lodio/) [Lo sguardo degli altri](http://www.ombreeluci.it/1996/lo-sguardo-degli-altri/) [Quando l’amore è mancato](http://www.ombreeluci.it/1996/quando-lamore-e-mancato/) [Solitudine nella sofferenza](http://www.ombreeluci.it/1996/solitudine-nella-sofferenza/) [Finalmente sei arrivata!](http://www.ombreeluci.it/1996/finalmente-sei-arrivata/) [Perché non mi capisci](http://www.ombreeluci.it/1996/perche-non-mi-capisci/) [Mi ha insegnato ad amare](http://www.ombreeluci.it/1996/mi-ha-insegnato-ad-amare/) [Genitori: non fateci arrabbiare](http://www.ombreeluci.it/1996/genitori-non-fateci-arrabbiare/) [Una sorella agli amici](http://www.ombreeluci.it/1996/le-richieste-della-sorella-di-un-ragazzo-disabile-ai-suoi-amici/) [Fratelli nella notte](http://www.ombreeluci.it/1996/fratelli-nella-notte/)

#### Altri articoli

[Vieni spirito di vita](http://www.ombreeluci.it/1996/vieni-spirito-vita/) di Silvia e Monica [Il nostro cammino](http://www.ombreeluci.it/1996/il-nostro-cammino/) di Tommaso Bertolini [Essere padrino di Mario](http://www.ombreeluci.it/1996/essere-padrino-di-mario/) di Stefano Artero

#### Recensioni

[Bambino con handicap](http://www.ombreeluci.it/1996/il-bambino-con-handicap-dalla-nascita-allintegrazione/) , J. Levine [Ogni uomo è una storia sacra](http://www.ombreeluci.it/1996/ogni-uomo-e-una-storia-sacra/) , J. Vanier [La morte amica](http://www.ombreeluci.it/1996/la-morte-amica-lezioni-di-vita-da-chi-sta-per-morire/) M. de Hennezel [Recensione del film "L’ottavo giorno"](http://www.ombreeluci.it/1996/recensione-del-film-lottavo-giorno/)