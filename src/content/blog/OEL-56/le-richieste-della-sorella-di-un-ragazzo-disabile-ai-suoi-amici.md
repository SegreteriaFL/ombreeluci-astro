---
title: Le richieste della sorella di un ragazzo disabile ai suoi amici
date: 1996-12-15
author: Redazione
slug: le-richieste-della-sorella-di-un-ragazzo-disabile-ai-suoi-amici
lang: it
numero_rivista: "Ombre e Luci"
id_numero: "OEL-56"
issue_number: OEL-56
wp_id: 11102
original_url: "https://www.ombreeluci.it/?p=11102"
cluster_id: 14
has_comments: false
tags:
  - fratelli-e-sorelle
umap_x: 5.61607551574707
umap_y: 10.290937423706055
umap_z: 8.967638969421387
---
Avolte è difficile avere una sorella disabile. Bisogna affrontare i sarcasmi, le domande strambe di alcuni e l’atteggiamento sorpreso, addirittura impaurito, di altri. Di altri ancora mi sembra di indovinare le ragioni del silenzio: temono di fare una gaffe. Ma allora, si deve oppure no parlarmi della mia sorellina? È vero che io stessa evito questo tema, anche se so che dovrei allontanare i timori parlando con naturalezza di Clara e delle sue difficoltà.

> A poco a poco ha trasformato il mio sguardo e il mio cuore nei confronti dell'handicap. Ora il mio compito è fare da tramite fra lei e voi.

Ecco ciò che mi sarebbe di aiuto da parte degli amici:

- Non esitate a pronunciare il suo nome, a domandarmi sue notizie. Non per pietà o per dovere, ma soltanto perché è mia sorella e perché è una cosa normale chiedere notizie delle persone che mi sono vicine. Clara deve essere considerata a pieno titolo un membro della mia famiglia. Gioco spesso insieme a lei e con lei passo momenti felici, pieni di gioia. Mi fa molto piacere di potere parlarne. - Quando venite a casa mia rivolgetevi a lei come a una persona e passateci un po’ di tempo insieme, anche se breve. - Sono piena di contraddizioni. Quando vedete che sono reticente a parlare di Clara, non insistete. A volte faccio fatica ad accettare ciò che vivo e ho bisogno che ci si occupi solo di me, che mi si lasci il mio spazio. - Spesso quando esco per andare a divertirmi mi sento in colpa perché so che anche mia sorella desidera avere amici. Proponete ogni tanto di portarla con noi per fare una passeggiata o per andare al cinema. E un modo di imparare a volerle bene, di rasserenarla e di farmi sentire la vostra amicizia.

Datemi qualche consiglio quando vedete che oltrepasso il mio ruolo di sorella e mi trasformo in una mamma chioccia. Aiutatemi a trovare una dimensione equilibrata. Dall’esterno lo sguardo può essere più lucido e più obiettivo su alcune situazioni. Per finire voglio dirvi che capisco la vostra difficoltà. Anch’io avevo le vostre stesse reazioni «prima di Clara». E lei che a poco a poco ha trasformato il mio sguardo e il mio cuore nei confronti dell’handicap. Ora il mio compito è fare da tramite fra lei e voi.

- *Axelle Menu* , 1996 (O. et L n. 108)