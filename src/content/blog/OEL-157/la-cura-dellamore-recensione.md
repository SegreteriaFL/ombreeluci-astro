---
title: "La cura dell'amore – Recensione"
date: 2022-06-06
author: Giulia Galeotti
slug: la-cura-dellamore-recensione
lang: it
wp_id: 28578
original_url: "https://www.ombreeluci.it/?p=28578"
cluster_id: 6
has_comments: false
umap_x: 7.503503799438477
umap_y: 11.53597354888916
umap_z: 5.256597995758057
issue_number: OEL-157
id_numero: "OEL-157"
numero_rivista: "Ombre e Luci"
---
**S iamo tutti figli. È questo il denominatore che accomuna (nel bene o purtroppo nel male) da sempre il genere umano** , incarnando in sé il senso di dipendenza. Sulla dipendenza costruttiva, vitale, che dà pienezza al tempo e senso alla vita, è incentrato il libro di Eva Feder Kittay, che affronta i temi della vulnerabilità e della dipendenza in relazione a diverse forme di disabilità, muovendo l’analisi dalla prospettiva di quanti si prendono cura degli altri. Oggi quello di cura è un lavoro considerato di serie B, marginale, invisibile, proprio di chi non ha potere o competenze, mentre invece si tratta di un lavoro dall’enorme significato sociale, filosofico, economico, giuridico e morale. **Le riflessioni spaziano da un terreno più teorico a considerazioni più personali,** legate al racconto della sua maternità, della scoperta della grave disabilità della figlia maggiore, della capacità di trovare una via per relazionarsi con una bambina e poi donna che, per tutta la vita, sarà dipendente dal prossimo.

 ### La cura dell'amore **Autore** : Eva Feder Kittay **Traduzione:** Silvia Belluzzi **Editore:** Vita & Pensiero **Pubblicato:** 27 luglio 2010 **Pagine:** 358 **Prezzo:** 19,80€ **ISBN:** 978-8834318621 

**Ombre e Luci è anche una newsletter** Ci trovi storie, spunti e riflessioni per provare a cambiare il modo di vedere e vivere la disabilità. Se prima vuoi farti un'idea [qui trovi l'archivio di quelle passate](https://www.ombreeluci.it/newsletter/) .