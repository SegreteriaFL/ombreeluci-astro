---
title: Chicchi di grano dalla bibbia
date: 1997-03-25
author: Redazione
slug: chicchi-di-grano-dalla-bibbia
wp_id: 11448
original_url: "https://www.ombreeluci.it/?p=11448"
cluster_id: 6
has_comments: false
umap_x: 8.553260803222656
umap_y: 11.405990600585938
umap_z: 6.772890567779541
---

Ventotto racconti tratti dall'Antico e dal Nuovo Testamento. Sono i «chicchi di grano» che vengono a ricordarci eventi, situazioni e personaggi che da sempre hanno dato forza e speranza alla nostra vita. La caratteristica di questo libro consiste nella semplicità del testo e nel fascino delle illustrazioni. I racconti sono presentati brevemente e con molte bellissime immagini.I disegni, realizzati dall'olandese Kees de Kort, sono vere e proprie opere d'arte, moderne e appassionanti. Ogni gesto, ogni volto, ogni espressione «racconta» e «spiega» ciò che sta accadendo e i sentimenti essenziali di ogni personaggio. Anche i nostri bambini più piccoli e coloro che non leggono con facilità potranno così seguire il racconto. E naturale che i chicchi di grano germoglieranno più facilmente con l'aiuto e il commento dei genitori, dei nonni, degli amici. Saranno momenti preziosi per grandi e piccini. Quello che apprezziamo in questo bel volume è proprio la capacità di rivolgersi a tutti e di portare ad ognuno quella ricchezza — fede e poesia — che non gli verrà mai tolta.

- *Natalia Livi* , 1997