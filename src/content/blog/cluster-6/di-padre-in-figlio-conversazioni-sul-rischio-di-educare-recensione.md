---
title: Di padre in figlio. Conversazioni sul rischio di educare - Recensione
date: 2014-09-29
author: Cristina Tersigni
slug: di-padre-in-figlio-conversazioni-sul-rischio-di-educare-recensione
wp_id: 38356
original_url: "https://www.ombreeluci.it/?p=38356"
cluster_id: 6
has_comments: false
umap_x: 6.880160808563232
umap_y: 11.636811256408691
umap_z: 5.229941368103027
issue_number: OEL-128
---

T
estimoniare la speranza per la vita, per il bene che c’è in essa, nonostante tutto il male e il dolore che quotidianamente sperimentiamo. Questo il primo compito educativo che Franco Nembrini invita ad accogliere nelle sue molte conferenze e incontri, parzialmente raccolte in questo libro pieno di rimandi alle intuizioni di don Giussani, con i genitori e gli insegnanti che vi partecipano. Davvero un libro utile per riflettere sui caposaldi che dovrebbero guidare gli adulti di una comunità, sia la famiglia, la scuola, una parrocchia, la società in genere... Educare è rispondere infatti prima di tutto alla domanda, più o meno consapevole in ogni figlio, in ogni studente, sul vero e profondo senso della vita e del perché è necessario, conveniente, impegnarsi nella realtà quotidiana e continuare a farlo giorno dopo giorno. Vincendo la tentazione di delegare ad un ambiente culturale che invita a raggiungere uno straordinario spesso inesistente o senza valore.
*Cristina Tersigni*
, 2014