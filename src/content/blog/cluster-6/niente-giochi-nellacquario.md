---
title: Niente giochi nell’acquario
date: 2009-12-10
author: Cristina Tersigni
slug: niente-giochi-nellacquario
wp_id: 34551
original_url: "https://www.ombreeluci.it/?p=34551"
cluster_id: 6
has_comments: false
umap_x: 7.282023906707764
umap_y: 10.769233703613281
umap_z: 4.410572052001953
issue_number: OEL-108
---

D
avid ha molte piccole regole da seguire nel corso della giornata. Lo guidano in casa, in famiglia, con gli estranei. È soprattutto sua sorella Catherine a proporgliele per trovare scampo alle tante stranezze del comportamento autistico di David che la mettono spesso e tanto in imbarazzo. Ma scopriremo che queste regole guidano la stessa Catherine di fronte alle sue difficoltà di adolescente messa alla prova dall'incontro con due nuovi amici profondamente diversi. Amici che la aiuteranno a scoprire se stessa in modo più naturale e profondo. L’autrice è mamma ed uno dei suoi figli è affetto da autismo: conosce bene le dinamiche tra fratelli e tra genitori e figli, normali e non, riuscendo ad evidenziare anche gli sbagli in cui possono incorrere i genitori. E sa molto ben raccontarli in questa storia di un’estate diversa. Il libro è pubblicato nella collana del Battello a Vapore “Storie di oggi” dove trovare altre interessanti storie come questa legate all’attualità e alla realtà per aiutare i bambini, a partire dai 9 anni, a leggere e riflettere su temi difficili come la guerra, la camorra, l'immigrazione e la disabilità.
*C.T.*
, 2009