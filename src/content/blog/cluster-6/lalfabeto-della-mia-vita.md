---
title: "L'alfabeto della mia vita"
date: 1993-06-20
author: Natalia Livi
slug: lalfabeto-della-mia-vita
wp_id: 9072
original_url: "https://www.ombreeluci.it/?p=9072"
cluster_id: 6
has_comments: false
umap_x: 7.286046028137207
umap_y: 11.211276054382324
umap_z: 5.370246410369873
issue_number: OEL-44
---

E
un libro che si legge facilmente: basta aprirlo a una pagina qualsiasi o scegliere un paragrafo che ci tocca di più e ne trarremo forza, entusiasmo e gratitudine per questa giovane autrice che ha voluto metterci a parte delle varie tappe della sua vita e farci conoscere le persone che le sono state vicine e le fonti della sua capacità di non arrendersi e della sua gioia di vivere. E indirizzato ai giovani e ai genitori dei bambini portatori di handicap. In prima pagina le parole della dedica: «Ai miei genitori, con riconoscenza». Tina Salvi ha trentacinque anni, è affetta da tetraplegia spastica e ha gravi difficoltà nel muoversi e nel parlare. Il libro riflette la luminosità dei suo occhi, la sua volontà di esprimersi, di lavorare, di avere contatti e amicizia. E senza dubbio Tina Salvi ci è riuscita e ci riesce. Le varie lettere dell’alfabeto sono le iniziali di parole attraverso le quali l’autrice medita sulla propria vita, e su quella di tutti. Per fare alcuni esempi: dall’Amore al Coraggio, al Dono, al Dolore, ai Genitori, all’Handicap, al Sorriso e infine dalla Zia che lei è: ogni parola si presta a considerazioni che dalla sua vita si allargano agli altri con una speciale capacità di comunicare la sua forza e la sua allegria, ma anche la consapevolezza dei grandi problemi che ci circondano. La pubblicazione di questo libro è avvenuta privatamente attraverso una raccolta di fondi da parte della famiglia e degli amici. Per acquistarlo si può scrivere direttamente all’autrice al seguente indirizzo: Via Ospedaletto, 28 - 24031 Almenno S. Salvatore (BG). -
*Natalia Livi*
, 1993

#### Editoriale

Possibilità e capacità nascoste di Mariangela Bertolini

#### Posso anche io?

«Grazie per avermelo fatto fare da sola» di una mamma «Io ho pulito il tavolo» di N.S. «Faccio io!» di Barbara Non è mai troppo tardi di F.C. Faccio il viaggio da sola di Mirella Membro attivo della Chiesa di N.S. Nonostante l’handicap di Piera Ricompense o punizioni di Henri Bissonier Dovrà stare in un ambiente protetto di Jean Vanier Vivere con i rifiutati di Sergio Sciascia Il grande cocomero di Vittoria Terenzi Un marinaio in treno

#### Rubriche

[Dialogo aperto](http://www.ombreeluci.it/2018/dialogo-aperto-n-42/) [Vita Fede e Luce](http://www.ombreeluci.it/1993/vita-fede-e-luce-n-42/)

#### Libri

L’alfabeto della mia vita , Tina salvi Il bambino che non sentiva dolore , Robert Marion Nessuno in nessun luogo, Donna Williams Le età della vita , Romano Guardini