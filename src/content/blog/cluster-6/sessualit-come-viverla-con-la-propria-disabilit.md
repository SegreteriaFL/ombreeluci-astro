---
title: "Sessualità: come viverla con la propria disabilità"
date: 2008-12-07
author: Laura Nardini
slug: sessualit-come-viverla-con-la-propria-disabilit
wp_id: 33888
original_url: "https://www.ombreeluci.it/?p=33888"
cluster_id: 6
has_comments: false
umap_x: 7.4986371994018555
umap_y: 10.290993690490723
umap_z: 8.237469673156738
issue_number: OEL-104
---

I
l tema della sessualità delle persone disabili cognitive è spesso carico di etichette e stereotipi e non è facile trovare la chiave giusta per poterne parlare. Si possono trovare numerosi libri a riguardo e questo che presentiamo, in particolare, è ricco di testimonianze e consigli per genitori che vogliono prendere coscienza che il proprio figlio o figlia disabile deve essere informato e educato per la costruzione della sua identità, in tutte le sue espressioni, e per essere socialmente accettato. Vuole essere una guida per chi avendo figli piccoli deve cominciare ad incidere positivamente sulla costruzione dell'autostima del figlio, che lo aiuterà a diventare, qualunque sia l’entità del suo handicap, una persona che si sente amata e per questo capace di avere un buon rapporto con sé stessa e con gli altri. Ma è anche una guida per chi, nei confronti di figli ormai adulti, non si è mai posto il problema della loro educazione alla sessualità. Gli autori sostengono che non è mai troppo tardi per cominciare e illustrano com'è sempre possibile adottare comportamenti idonei per aiutare il proprio figlio. Uno dei due autori è genitore di un ragazzo con Sindrome di Down, quindi alcune delle prospettive e dei riferimenti vengono dall'esperienza diretta.
*L. N.*
, 2008