---
title: "Si legge tutto d'un fiato - Recensione del libro \"Blessings\" di Mary Craig"
date: 2000-10-26
author: Natalia Livi
slug: si-legge-tutto-dun-fiato-recensione-del-libro-blessings-di-mary-craig
wp_id: 19093
original_url: "https://www.ombreeluci.it/?p=19093"
cluster_id: 6
has_comments: false
tags:
  - medici-e-disabilita
umap_x: 7.061144828796387
umap_y: 11.146018028259277
umap_z: 5.429405689239502
issue_number: OEL-72
---

La parola «blessings» significa “benedizioni”. Questo libro racconta la storia di una famiglia inglese che aveva tutto, un buon lavoro per i genitori, salute, agio di vita, istruzione e che alla nascita di due figli disabili sembrò andare alla deriva. Ciò che ne conseguì (avvenimenti, amicizie, crescita personale) deve essere letto: l’esperienza vissuta dall’autrice dimostra che la speranza e la serenità possono essere raggiunte anche nella sofferenza e che questa può essere mitigata o superata e trasformarsi in benedizione. Tutto diventa benedizione dice il sottotitolo del libro e non c’è dubbio che questo sia un cammino faticoso, pieno di difficoltà, e per alcuni di noi impossibile, ma è stato sperimentato da tanti e deve incoraggiarci. Nel percorrerlo non si è soli. Racconta questa mamma: «Mi sembrò all'improvviso che qualcuno mi tenesse ferma, impedendomi di cadere ulteriormente, mentre una voce dentro di me diceva: c’è un modo per uscirne, ma devi trovarlo fuori da te stessa. Ricorda che io sono qui, nell'oscurità. Non sei mai sola».

**Leggi l'estratto dal libro: ["Blessings" di Mary Craig](https://www.ombreeluci.it/2000/blessings-tutto-diventa-benedizione-estratto-dal-libro/)**

Nel libro non vi è nulla di retorico, è un libro scritto bene, facile e intenso e si legge in un volo. Molti genitori di ragazzi disabili vi si riconosceranno e sarà fonte di speranza e di pazienza non solo per educatori e professionisti, ma per tutti. Dice l’autrice: «Fu quando avevo rinunciato alla speranza di arrivare in fondo che mi balenarono in mente con lucida chiarezza alcune parole che avevo letto tempo addietro: la nostra tragedia non è il soffrire, ma lo spreco della nostra sofferenza. Sprechiamo l’opportunità di accrescere la nostra compassione». E più avanti, ricordando il momento della nascita del secondo figlio disabile: «Adesso si trattava di imparare ad accogliere dentro di me questo nuovo dolore perché potesse diventare creativo. Per far questo avrei dovuto affrontare la realtà a testa alta, senza nascondere nulla, non esagerando né minimizzando. Vedere la mia situazione esattamente com’era, e andare avanti di li: ecco il segreto».

- *Natalia Livi* , 2000

[**Natalia Livi**](http://www.ombreeluci.it/author/natalia-livi/) , è stata una delle storiche collaboratrici di Ombre e Luci. Ha contribuito alla rivista dal 1991 al 2004.

#### Editoriale

Un Natale speciale di M. Bertolini

#### Articoli

Medici o stregoni? di C. F. Klieman Perché non ci capiamo? di Adriana Duci Nati due volte di Giuseppe Pontiggia Blessings di Mary Craig Nessuno escluso di Penna Blu Oggi, la famiglia...?! di André Roberti Casa Blu di Huberta Pott e Natalia Livi Nessuna Pietà di Vito Giannulo La tragedia di Giovanni e Chiara di Caterina Bórdon

#### Rubriche

[Dialogo aperto](http://www.ombreeluci.it/1993/dialogo-aperto-n-69/) [Vita Fede e Luce](http://www.ombreeluci.it/1993/vita-fede-e-luce-n-69/)

#### Libri

Si legge tutto d’un fiato - Recensione di Blassings di Mary Craig di Natalia Livi Jean Vanier: Nostalgia di comunione di Lucia Bertolini