---
title: La caduta. I ricordi di un padre in 424 passi - Recensione
date: 2014-03-29
author: Cristina Tersigni
slug: la-caduta-i-ricordi-di-un-padre-in-424-passi-recensione
wp_id: 38126
original_url: "https://www.ombreeluci.it/?p=38126"
cluster_id: 6
has_comments: false
tags:
  - autismo
  - recensioni
umap_x: 7.105869770050049
umap_y: 11.384032249450684
umap_z: 4.652938365936279
issue_number: OEL-128
---

Lecadute segnano il passo e i ricordi di un papà che trova nella paternità la filosofia del vivere e morire dell’uomo comune. Attraverso suggestioni surrealiste, in un percorso che ha del magico fatalismo sudamericano. La caduta del battito cardiaco del figlio Tito durante il travaglio, a causa di un intervento inadeguato del medico di turno, che lo avrebbe visto nascere con una paralisi cerebrale; le cadute che quotidianamente fa mentre passeggia e che il papà impedisce; le cadute di tanti personaggi della storia dell’arte e della letteratura, grandi e piccoli, discussi e amati; avvenimenti storici terribili, cadute della nostra umanità.

Quando Tito scoppia nella sua prima risata al vedere sua mamma inciampare su un tappeto e cadere, finisce l’angoscia più buia per l’autore, che trova la forza di dedicarsi completamente al suo mestiere di papà. “Le cadute mi ricordano costantemente la precarietà e la transitorietà di tutto ciò che ho cercato di costruire” ma che dalla nascita di Tito hanno perso completamente il loro valore. E come in un quadro di Rembrandt, l’intimità, la famiglia, le imperfezioni e l’ordinarietà, diventano il fulcro della vita. L’autore brasiliano costruisce un libro decisamente originale, pieno di immagini, di foto semplici e familiari tra le quali spicca il sorriso caloroso di Tito che, quando cade, ride sempre a crepapelle...

*Cristina Tersigni* , 2013