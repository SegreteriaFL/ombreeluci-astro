---
title: Ma io che c’entro? Il bene comune in tempi di crisi  - Recensione
date: 2009-12-10
author: Cristina Tersigni
slug: ma-io-che-centro-il-bene-comune-in-tempi-di-crisi-recensione
wp_id: 34525
original_url: "https://www.ombreeluci.it/?p=34525"
cluster_id: 6
has_comments: false
umap_x: 8.037955284118652
umap_y: 11.2366943359375
umap_z: 5.693100929260254
issue_number: OEL-108
---

M
olti esperti sostengono che se lo sviluppo demografico continuerà di questo passo, presto il nostro povero pianeta non potrà più sfamarci. Ma c’è anche chi sostiene, sempre da esperto, che attualmente produciamo nel nostro ricco mondo cibo per 12 miliardi di persone... Se avete voglia di affacciarvi su panorami come questo, qui appena accennato, visitati poco frequentemente o dai soliti punti di vista, Giulio Albanese, con questo piccolo e scorrevole saggio, ci guida agevolmente in realtà che ben conosce. Il fondatore dell'agenzia informativa Misna, scrittore, giornalista ma soprattutto missionario comboniano, profondo conoscitore dell’Africa, svela dinamiche che dovrebbero essere sempre più disponibili e chiare ad ognuno di noi sui grandi temi del nostro vivere moderno: informazione/disinformazione, denaro, fame, fondamentalismo religioso, migrazione, mondialità ed impegno umano e cristiano. Per aprire consapevolmente gli occhi anche su ciò che non ci è dato di vedere e diventare protagonisti anche nel nostro piccolo quotidiano. Per non dimenticare che andremo ben poco lontani ostinandoci a pensare solo al nostro orticello privato.
*C. T.*
, 2009menu 108