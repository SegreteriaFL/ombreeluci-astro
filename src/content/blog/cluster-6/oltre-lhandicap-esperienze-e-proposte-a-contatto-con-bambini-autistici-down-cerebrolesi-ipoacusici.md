---
title: "Oltre l'handicap - Esperienze e proposte a contatto con bambini autistici , down, cerebrolesi, ipoacusici"
date: 1996-03-03
author: Redazione
slug: oltre-lhandicap-esperienze-e-proposte-a-contatto-con-bambini-autistici-down-cerebrolesi-ipoacusici
wp_id: 10482
original_url: "https://www.ombreeluci.it/?p=10482"
cluster_id: 6
has_comments: false
umap_x: 7.618579864501953
umap_y: 10.314973831176758
umap_z: 5.941127300262451
---

È
la testimonianza di un metodo e di un atteggiamento umano che hanno come scopo l’aiuto al bambino disabile nel recupero della sua sanità psicofisica. Si rivolge ai genitori, a chi opera nel campo della psicomotricità, agli studenti delle scuole per educatori e a tutti coloro che si occupano dei bambini con disturbi psicologici. Carlo D'Angelo, che si è formato all'«
[Institut Superieur de Reeducation Psychomotrice](https://www.isrp.fr/)
» di Parigi, si avvale dell’orientamento clinico e pedagogico di Viktor E. Frankl e ne condivide e testimonia «la fede incondizionata in un significato incondizionato della vita». Il suo lavoro parte di qui. Esso si basa su un approccio globale alla persona che include la dimensione fisica, psicologica e spirituale. Quali sono dunque, al di là delle conoscenze tecniche, le qualità emotive e comportamentali del terapista? L’autore ne sceglie e ne approfondisce alcune insieme a noi. tra queste sono di particolare interesse le sue riflessioni sulla qualità dell’ascolto, che è anche qualità dell'osservazione, dell’attenzione, dell’apertura all'altro, senza giudizi e senza pregiudizi. La formazione personale del terapista, dei genitori e degli educatori deve essere indirizzata a una fede profonda nella possibilità di crescita e di miglioramento del piccolo paziente e nelle sue potenzialità. A partire da questa certezza l’azione terapeutica diviene un atto creativo e originale che congiunge la tecnica alla creatività, la conoscenza di una storia all’intuizione di ciò che accade ed emerge «qui e ora». Attraverso riunioni collettive mensili e incontri quindicinali individuali con i genitori l’autore collabora strettamente con loro. Ha inoltre creato una scuola di formazione per genitori. Si tratta del ripensamento di un itinerario che mira allo sviluppo delle autonomie, alla precisazione del tipo di apprendimento e dei ruoli, all’educazione alla diversità, alla speranza, all'accettazione, all’ospitalità, alla fede, alla vita, alla solidarietà. Ringraziamo Carlo D’Angelo per aver condiviso con noi la sua esperienza, il suo entusiasmo e quella fiducia profonda che il bene fondamentale esistente in ogni persona umana può essere aiutato ad emergere e ad irradiare la sua luce intorno a sé.
*N.L.*
, 1996 Questo articolo è tratto da
[Ombre e Luci n.33, 1996](http://www.ombreeluci.it/project/ombre-e-luci-n-53-le-nostre-mani-unite-dai-piu-piccoli)

#### Editoriale

[Ai genitori e agli amici](http://www.ombreeluci.it/1996/ai-genitori-e-agli-amici/)
di M. Bertolini

#### Articoli

[Lo sconforto emotivo esige comprensione](http://www.ombreeluci.it/1996/lo-sconforto-emotivo-esige-comprensione/)
di Redazione
[C’è un problema col tuo bambino?](http://www.ombreeluci.it/1996/ce-un-problema-col-tuo-bambino/)
di Redazione
[Pane, amore e fantasia](http://www.ombreeluci.it/1996/pane-amore-e-fantasia/)
di Emanuele e Stefano
[Comunità alloggio per persone con handicap intellettivo](http://www.ombreeluci.it/1996/comunita-alloggio-per-persone-con-handicap-intellettivo/)
di Redazione
[Comunità famiglio di Endine](http://www.ombreeluci.it/1996/comunita-famiglia-di-endine/)
di Redazione
[I fornelli di Marta e Matteo](http://www.ombreeluci.it/1996/i-fornelli-di-marta-e-matteo/)
di Suzanne Vidon

#### Rubriche

[Dialogo aperto](http://www.ombreeluci.it/1996/dialogo-aperto-n-53/)
[Vita Fede e Luce](http://www.ombreeluci.it/1996/vita-fede-luce-53/)

#### Libri

[Il mio nome è trappola – La favola di Anna](http://www.ombreeluci.it/1996/il-mio-nome-e-trappola-la-favola-di-anna/)
, M. Passet
[Oltre l’handicap – Esperienze e proposte a contatto con bambini autistici](http://www.ombreeluci.it/1996/oltre-lhandicap-esperienze-e-proposte-a-contatto-con-bambini-autistici-down-cerebrolesi-ipoacusici/)
, C. D'Angelo
[Cambiare il cuore](http://www.ombreeluci.it/1996/cambiare-il-cuore/)
, C.M. Martini, A. Elkann