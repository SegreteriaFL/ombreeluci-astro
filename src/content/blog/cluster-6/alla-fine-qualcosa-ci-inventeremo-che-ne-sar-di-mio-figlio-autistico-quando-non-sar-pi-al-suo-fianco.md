---
title: Alla fine qualcosa ci inventeremo. Che ne sarà di mio figlio autistico quando non sarò più al suo fianco - Recensione
date: 2015-03-19
author: Cristina Tersigni
slug: alla-fine-qualcosa-ci-inventeremo-che-ne-sar-di-mio-figlio-autistico-quando-non-sar-pi-al-suo-fianco
wp_id: 38978
original_url: "https://www.ombreeluci.it/?p=38978"
cluster_id: 6
has_comments: false
umap_x: 6.9268670082092285
umap_y: 10.867819786071777
umap_z: 4.575488090515137
issue_number: OEL-132
---

P
adre di un ragazzo autistico ormai diciottenne, Gianluca Nicoletti è un noto giornalista che da tempo non esita a mettersi in gioco in prima persona per affrontare questioni legate all’autismo. L’affermazione nel titolo del suo secondo libro è forse spiazzante ma la sua lettura ne illustra le sfaccettature e le implicazioni. Nicoletti si confronta con quello che ogni genitore di ragazzo con handicap vive con grossa apprensione: a chi affidare il proprio figlio quando non sarà più il genitore in grado di occuparsi di lui. Trovare un luogo, costruirlo forse, che rispetti a pieno la sua persona, gli voglia bene, lo lasci e lo spinga ad esprimere nelle sue possibilità. La questione è delicata e non si può certo rimproverare l’amarezza di un genitore che spesso si ritrova a combattere pregiudizi e burocrazie perché il figlio e altri come lui abbiano opportunità fondamentali per la loro esistenza (e per quella dei familiari legati a lui) anche se a volte sembra diffidente a priori rispetto ad alcune realtà. L’idea di Insettopia (un ambiente e un modo di vivere integrato ma protetto in cui persone con autismo e non, possano realizzare il proprio progetto di vita) è sì utopica ma non per questo da trascurare: perdonatemi la deviazione ben lontana dalle idee dell’autore… ma mi sembra che Fede e Luce, da una diversa prospettiva e in altri contesti, proprio questo a volte è riuscita e riesce a fare!
*Cristina Tersigni*
, 2015