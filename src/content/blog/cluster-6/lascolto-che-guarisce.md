---
title: L’ascolto che guarisce
date: 1992-06-06
author: Natalia Livi
slug: lascolto-che-guarisce
wp_id: 8699
original_url: "https://www.ombreeluci.it/?p=8699"
cluster_id: 6
has_comments: false
umap_x: 7.831071376800537
umap_y: 10.883743286132812
umap_z: 6.476130962371826
issue_number: OEL-40
---

S
e per l’essere umano la capacità di dialogo è fonte essenziale di comprensione e di scambio, per chi, come medico, psicoterapeuta, sacerdote, o semplicemente come amico, si pone di fronte all’altro per aiutarlo, essa rappresenta il fondamento della possibilità di una crescita, quella propria e quella dell’interlocutore. E la base di ogni guarigione. In questo senso tutti ne abbiamo provato il desiderio, tutti ne abbiamo sentito il valore. Ma come stimolare in noi questa capacità o come acquisirla? Partendo dal presupposto che il dialogo è formato da tre elementi ugualmente importanti, la parola, il silenzio e l’ascolto, alcuni psico-terapeuti e operatori sanitari e pastorali si sono incontrati alla
*Pro Civitate Christiana*
di Assisi per approfondirne la parte forse più difficile e più negletta:
**l’ascolto**
. Questo libro è il risultato di tale incontro. E un libro pieno di spunti di riflessione, di interrogativi e di risposte, ed è arricchito da un’ottima bibliografia utile per chi volesse approfondire ancora di più l’argomento. Le relazioni dei ricercatori di Assisi derivano da una lunga esperienza nella pratica medica e sanitaria, nell’approccio analitico, in quello della psicologia umanistica e trans-personale, e nell’attività pastorale. Tutti sembrano concordare sul fatto che
**la qualità dell’ascolto si basa soprattutto sulla conoscenza di se stessi e sulla capacità di rimettersi in discussione e di accettare l’interlocutore senza condizioni**
. La profondità dell’ascolto e le sue connessioni con la guarigione sono i risultati di un totale rispetto per l’essere umano. Bruno Giordani, docente di psicologia all’
*Ateneo Antonianum*
di Roma ricorda l’evangelista che notava «
*Sua madre serbava tutte queste cose nel suo cuore*
» (Le 2, 51). E aggiunge: «
*Ascoltare e conservare nel cuore: è questo il vero ascolto ricettivo che può guarire colui che vede che i propri messaggi vengono accolti con rispetto, conservati con amore, nutriti con fiduciosa attesa, e coltivati con brevi comunicazioni destinate a mantenere vivo quel messaggio nel massimo rispetto del significato a esso dato dall’interlocutore*
». Queste parole si prestano ad una lunga riflessione da parte di ognuno di noi. -
*Natalia Livi*
, 1992
**Natalia Livi**
Nata a Roma, è insegnante. Collabora con Ombre e Luci dal 1989 al 2003. Questo articolo è tratto da
Ombre e Luci n.39, 1992

#### Editoriale

Oltre la famiglia: gli specialisti, gli amici
di
*M. Bertolini*

#### Articoli

Lelia
di
*N.Schulthes*
Giacomo
di
*M.T. Mazzarotto*
Roberta
di
*S. Sciascia*
Viviana
di
*C. Frassineti*
Come essere amici

#### Speciale: Terapisti della riabilitazione

Logoterapista - Fisioterapista - Psicomotricista
*Schede*
Assistente Sociale
*Scheda*
Assistente Domiciliare e Tutelare
*Scheda*
Psicologo
*Scheda*
Educatore Professionale
*Scheda*

#### Rubriche

[Dialogo aperto](http://www.ombreeluci.it/1992/dialogo-aperto-n-39/)

#### Libri

La pazzia e l'amore
,
*Gertrud Schwing*
L’ascolto che guarisce
,
*AA.VV.*
Giobbe, perché? - Dialogo di una madre
,
*Janine Chanteur*
Quando la crisi insegna a vivere
,
*Erika Schuchardt*