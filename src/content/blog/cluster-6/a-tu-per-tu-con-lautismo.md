---
title: "A tu per tu con l'autismo"
date: 1994-12-19
author: Redazione
slug: a-tu-per-tu-con-lautismo
wp_id: 9791
original_url: "https://www.ombreeluci.it/?p=9791"
cluster_id: 6
has_comments: false
umap_x: 7.148492813110352
umap_y: 10.245753288269043
umap_z: 4.850269317626953
issue_number: OEL-48
---

N
el
[numero di «Ombre e Luci» dedicato ai giochi](http://www.ombreeluci.it/project/ombre-e-luci-n-46-andiamo-a-giocare/)
abbiamo presentato ampie citazioni di questo libro. Ora consigliamo tutti i nostri lettori che hanno interesse di conoscere più da vicino la persona autistica, di leggerlo per intero. E una delle opere più recenti su questo argomento ed è scritta dalla mamma di un bambino autistico; è anche medico, psicoanalista e psichiatra infantile. Il libro unisce perciò la chiarezza del linguaggio, l’esperienza, la conoscenza di ciò che la ricerca scientifica ha potuto finora intravedere al di là del mistero della persona autistica, e un calore umano che in casi come questi può essere espresso solo da una mamma. La lettura ne risulta facile e appassionante. Dalla descrizione del bambino autistico nei primi anni di vita l’autrice passa alla sua adolescenza e alla sua età adulta e spiega le cause di quel comportamento particolare che è indice di una grande sofferenza e che volta per volta deve essere decifrato e compreso. Come si forma la personalità di questo bambino? Quali le carenze e le difficoltà dei suoi modi di apprendimento, le sue difese, le sue esigenze? Come individuare le sue capacità? Esistono psicoterapie e farmaci adatti? Quali le analisi indispensabili? Come aiutarlo a farsi capire, ad acquisire consapevolezza delle sue emozioni, a riconoscerle negli altri? Come insegnargli i gesti semplici della vita quotidiana, i rapporti con gli altri, il piacere di giocare e di godere di un tempo libero rasserenante? Il libro risponde a queste e ad altre domande che genitori ed operatori si pongono quotidianamente. Ne emerge con chiarezza l’importanza di un’educazione appropriata fin dai primi anni, la necessità di un serio lavoro di équipe tra insegnanti, educatori, medici, genitori. Come conclusione l’autrice invita i genitori ad unirsi alle associazioni che si occupano delle persone autistiche e ne dà l’elenco sia per quanto riguarda l’Italia che l’Europa. Questo articolo è tratto da
[Ombre e Luci n.43, 1993](http://www.ombreeluci.it/project/numero-48-non-vergognatevi-di-essere-felici/)

#### Editoriale

A cena in famiglia
di M. Bertolini

#### Articoli

Chiacchierata in famiglia da meditare
Non vergognatevi di essere felici
di M.O. Réthoré
Avevo tanta paura
di G. Argento
Cercavo di far cantare il mio cuore
di E. Mounier
Ma noi siamo attori
di M.C. Chivot
Cooperativa «Il Trattore»
di N. Schulthes
Associazione «Il Cantiere»
di N. Livi

#### Rubriche

[Dialogo aperto](http://www.ombreeluci.it/1993/dialogo-aperto-n-48/)
[Vita Fede e Luce](http://www.ombreeluci.it/1993/vita-fede-e-luce-n-48/)

#### Libri

A tu per tu con l'autismo
, C. Milcent
«Mi riguarda»,
, AA.VV , A. Mastantuono