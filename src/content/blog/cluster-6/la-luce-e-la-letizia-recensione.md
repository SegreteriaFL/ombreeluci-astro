---
title: La luce e la letizia - Recensione
date: 2007-06-03
author: Cristina Tersigni
slug: la-luce-e-la-letizia-recensione
wp_id: 32496
original_url: "https://www.ombreeluci.it/?p=32496"
cluster_id: 6
has_comments: false
umap_x: 7.156970024108887
umap_y: 11.511617660522461
umap_z: 5.165755748748779
---

Una bimba desiderata ma con un grave problema all’encefalo già visibile prima della sua nascita. L'attesa diversa e difficile, la nascita e la miriade di eventi successivi, tra diagnosi, terapie e riabilitazione, a volte drammatici a volte sereni, accompagnati dai vissuti che facilmente possiamo intuire, comunque tutti illuminati da una grande fede in Cristo.

Come dice la stessa autrice, **ce ne sono tante di storie di questo tipo, ma ogni storia è unica e irripetibile** , e forse in questa potremo trovare spunti che non abbiamo trovato in altre. Uno è senz'altro quello per cui questa mamma ha saputo fare piccole e grandi scelte per il bene della piccola Letizia cercando anche di conciliarle con il suo bene e di non mettersi troppo in disparte rispetto alle necessità della figlia.

**Ci vengono dati alcuni suggerimenti** per accostare una famiglia che vive una difficoltà simile e per capirne le debolezze. Come nei pesanti silenzi subiti al momento di spiegare a parenti e amici le difficoltà che avrebbe avuto la bimba portata in grembo, o a quella frase scontata che spesso diciamo senza pensare ad una mamma in attesa: “Maschio o femmina non importa, l’importante è che stia bene!”. Certo. Ma se così non fosse? “Gli vuoi ancora più bene! conclude un'amica dell'autrice.

*Cristina Tersigni* , 2007