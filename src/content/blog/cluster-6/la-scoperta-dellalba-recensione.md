---
title: La scoperta dell’alba - Recensione
date: 2007-03-02
author: Redazione
slug: la-scoperta-dellalba-recensione
wp_id: 32362
original_url: "https://www.ombreeluci.it/?p=32362"
cluster_id: 6
has_comments: false
umap_x: 7.769475936889648
umap_y: 11.520817756652832
umap_z: 4.701476573944092
---

È
un libro che non ti aspetteresti e che sorprende piacevolmente per i contenuti e per la delicatezza e la poesia, con cui si parla della natura e dei sentimenti. La narrazione centra l’attenzione sul mondo interiore del protagonista, che vive contemporaneamente nel presente e nel passato della sua vita. Il presente lo vive in modo costruttivo in un ambiente in cui è importante la presenza di una figlia handicappata attorno a cui c’è una famiglia, di cui si rappresentano con toni sempre tenui i fatti del quotidiano, ma soprattutto il vissuto degli animi e dei cuori. Il passato è invece rivissuto dal protagonista in modo fantastico, ma come fosse presente, con il ritmo di una narrazione da genere giallo tutto teso a risolvere un problema dell’infanzia che gli ha segnato fortemente tutta la vita, preparando con cura un finale anch’esso inizialmente imprevedibile. La narrazione è sempre pacata, i sentimenti espressi sono sempre intensi e importanti ma mai rappresentati con drammaticità. La lettura alla fine non lascia l’amaro in bocca, ma solo il piacere di aver vissuto una forte emozione e una profonda serenità dell’anima.
*Domenico Vento*
, 2007