---
title: È nato un bambino Down - guida per i genitori
date: 1993-12-23
author: Redazione
slug: nato-un-bambino-down-guida-per-i-genitori
wp_id: 9375
original_url: "https://www.ombreeluci.it/?p=9375"
cluster_id: 6
has_comments: false
umap_x: 6.129156112670898
umap_y: 10.58527946472168
umap_z: 6.211580753326416
issue_number: OEL-44
---

L
’istituto Italiano di Medicina Sociale ha pubblicato nello scorso mese di luglio una guida per l’orientamento e l'informazione delle famiglie con bambini Down che rappresenta uno strumento in grado di fornire delle risposte a quei problemi che una famiglia si trova ad affrontare al momento della nascita e durante tutto il percorso di crescita del proprio bambino. La conoscenza dei vari aspetti dell'handicap è una premessa indispensabile per l'accettazione della malattia e per la conoscenza delle reali potenzialità e dei limiti del proprio figlio. La guida è studiata per dare un supporto informativo e conoscitivo dei vari aspetti della sindrome, da quelli strettamente medico-sanitari alle implicazioni psicologiche e sociali nonché a fornire valide informazioni di ordine pratico. Il libro ripercorre le tappe di crescita del bambino Down sottolineando di volta in volta gli aspetti e le problematiche che la famiglia si trova ad affrontare durante le diverse età del figlio. Un capitolo a sé tratta gli aspetti socio-assistenziali con la descrizione delle agevolazioni sanitarie e fiscali e con le indicazioni pratiche per accedervi. All'interno dei vari capitoli sono inserite alcune testimonianze di genitori e di ragazzi Down, che, attraverso l’esperienza di vita vissuta, possono comunicare ai lettori di questa guida sentimenti di partecipazione e di condivisione. Infine in appendice sono stati raccolti sia utili indirizzi in ordine ad alcuni dei temi trattati: la scuola, i servizi sanitari, i servizi per il tempo libero e le associazioni Down in Italia, sia un elenco di libri di utile e semplice consultazione per permettere ulteriori approfondimenti sulla Sindrome di Down. Lo scopo di questa pubblicazione è sostanzialmente quello di migliorare, attraverso l'educazione e il sostegno offerto alle famiglie, la stessa qualità della vita dei soggetti con sindrome di Down. Questo articolo è tratto da
[Ombre e Luci n.44, 1993](http://www.ombreeluci.it/project/numero-44-segni-di-speranza/)

#### Editoriale

Segni di speranza
di M. Bertolini

#### Speciale: Segni di speranza

Florent nella scuola italiana
di M. C. Chivot
Costruire la capacità di sperare (in un ospedale psichiatrico)
di N. Livi e N. Schulthes
La fede si vive: così si impara
di S. Sciascia
Dare loro una vita normale
di A. Beretta
Imparando a vivere bene con Jimmy - 2° parte
di M. S. Tomaro

#### Rubriche

[Dialogo aperto](http://www.ombreeluci.it/1993/dialogo-aperto-n-44/)
[Vita Fede e Luce](http://www.ombreeluci.it/1993/vita-fede-e-luce-n-44/)

#### Libri

[È nato un bambino Down](È nato un bambino Down)
[Appuntamento con maria maddalena](Appuntamento con maria maddalena)
, E. Marie