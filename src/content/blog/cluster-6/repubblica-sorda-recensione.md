---
title: Repubblica sorda – Recensione
date: 2023-05-09
author: Nicla Bettazzi
slug: repubblica-sorda-recensione
wp_id: 37279
original_url: "https://www.ombreeluci.it/?p=37279"
cluster_id: 6
has_comments: false
umap_x: 7.5661091804504395
umap_y: 10.757080078125
umap_z: 4.676778316497803
issue_number: OEL-164
---

Per la forza delle immagini, del racconto lirico e per le illustrazioni nella lingua dei non udenti, *Repubblica sorda* è una lettura che emoziona. La storia si svolge in un tempo indefinito e in un luogo immaginario, la città di Vasenka, crogiuolo di due mondi in apparenza molto lontani, l’ex Unione sovietica e gli Stati Uniti, improvvisamente occupata da un esercito che si sente legittimato a possedere la vita degli abitanti. Immersa in una sordità collettiva, la popolazione cercherà di sopravvivere a soprusi e violenze, reinventandosi un linguaggio, quello dei segni. Nel libro Kaminsky (non udente fino a 16 anni, nato in Ucraina ed espatriato adolescente negli Usa) fonde le contraddizioni e le ansie di entrambi questi mondi. **Un’epica contemporanea in cui la sordità è rielaborata come valore aggiunto. È il nuovo modo di stare insieme di una minoranza politica che nonostante tutto sprigiona energia vitale. ### Repubblica sorda **Autore** : Ilya Kaminsky **Traduzione:** Giorgia Senesi ** Editore:** La nave di Teseo **Pubblicato:** 2021 **Pagine:** 176 **Prezzo:** 17€ **ISBN:** 978-8834606735 **