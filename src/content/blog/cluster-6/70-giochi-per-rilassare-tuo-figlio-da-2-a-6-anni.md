---
title: 70 giochi per rilassare tuo figlio da 2 a 6 anni
date: 1994-06-18
author: Redazione
slug: 70-giochi-per-rilassare-tuo-figlio-da-2-a-6-anni
wp_id: 9618
original_url: "https://www.ombreeluci.it/?p=9618"
cluster_id: 6
has_comments: false
tags:
  - giochi
umap_x: 8.689929962158203
umap_y: 9.589214324951172
umap_z: 6.276618480682373
issue_number: OEL-48
---

L
a casa editrice Franco Angeli, nella collana «le Comete» così ricca di volumi, scientificamente all'avanguardia, dedicati all'aiuto reciproco, alla comprensione, all'analisi dei piccoli e grandi problemi della vita quotidiana, ci presenta oggi un nuovo testo che raccomandiamo caldamente ai nostri lettori. La proposta è questa: ai genitori e agli educatori che così spesso sono tentati di dire ai bambini: «Piantala di agitarti!» «Vuoi stare fermo due secondi?!!» «Se stasera vai a letto senza capricci, domani ti compro...» l’editore domanda: «Ma siete proprio sicuri che l'unico modo per garantire la pace vostra e di vostro figlio sia usare la minaccia o la ricompensa?» La risposta sta in questo piccolo libro. Gli autori sono consapevoli della necessità di insegnare ai bambini un modo per calmarsi, per rilassarsi: la vita quotidiana, oggi, è troppo stressante anche per loro. Il libro si rivolge ai bambini piccoli e propone facili giochi. Il materiale necessario è semplice e a portata di mano, le spiegazioni chiare ed esaurienti. Sono giochi che possono portare alla distensione i bambini agitati, ma che possono anche essere di stimolo, ci sembra, per i bambini passivi. Sono esercizi che, sotto forma di gioco, aiutano la concentrazione, sia che si tratti di una parte del corpo che di un oggetto. È questa concentrazione che porta al rilassamento. Questi giochi semplici, spiegati con cura, sono un piccolo tesoro di esercizi sensoriali, di esercizi di apprendimento alla conoscenza del proprio corpo, ma hanno anche lo scopo di insegnare al bambino a interiorizzare la propria esperienza. Nella maggioranza possono essere fatti anche in piccoli gruppi, ma sono soprattutto da farsi in due: l’adulto e il bambino. L'età indicata nel titolo può essere prolungata nei casi in cui ci sia un ritardo dello sviluppo. Per tutte queste ragioni ci sembra che questo libro possa dare ottime idee alle mamme e alle educatrici che non sanno cosa fare quando un bambino non è capace di giocare da solo e per una ragione o per l’altra deve imparare quei meccanismi essenziali che sono la concentrazione e la interiorizzazione.
**Altri libri sui giochi**
*L. Varvelli - N. Varvelli*
- Il primo manuale dei giochi di gruppo - Ed. La Scuola.
*L. Varvelli - N. Varvelli*
- Il secondo manuale dei giochi di gruppo - Ed. La Scuola.
*G. Battipiede*
- Giochi per bambini - Libreria Meravigli
*L. Ferraris*
- Tutti in cerchio 1° - LDC - Ed.
*L. Ferraris*
- Tutti in cerchio 2° - LDC - Ed.
*Roma Lear*
- Altre idee per giocare - come stimolare lo sviluppo psicofisico del bambino - Ed. Soleverde.
*A. Angiolino - P.G. Paglia*
- Di che gioco sei? - LDC - Ed. Tanti giochi nuovi da fare in tanti.
*Walt Disney*
- Giochi in casa - A. Mondadori Ed.
*D. M. Jeffree - R. Me Conkey - S. Hewson*
- Aiutami a giocare Ferro Questo articolo è tratto da
[Ombre e Luci n.46, 1994](http://www.ombreeluci.it/project/ombre-e-luci-n-46-andiamo-a-giocare/)

#### Editoriale

Andiamo a giocare
di M.T. Mazzarotto

#### Speciale Giochi

36 giochi da fare insieme

#### Articoli

Quando il gioco è difficile o impossibile
di R. Ozzimo
Cantare è giocare, giocare è comunicare
di M.C. Chivot
Giocattoli e giochi da scegliere
Il giocare del bambino autistico
di C. Milcent

#### Libri

70 giochi per rilassare tuo figlio da 2 a 6 anni
, C. Noret