---
title: Mio figlio Emanuele, la straordinaria esperienza di una madre - Recensione
date: 1977-03-20
author: Redazione
slug: mio-figlio-emanuele-la-straordinaria-esperienza-di-una-madre-recensione
wp_id: 43302
original_url: "https://www.ombreeluci.it/?p=43302"
cluster_id: 6
has_comments: false
umap_x: 6.811977386474609
umap_y: 11.35344409942627
umap_z: 5.312245845794678
issue_number: INS-15
---

### Analisi

Questo libro è il diario di una mamma il cui bambino si presenta come intellettualmente o psichicamente inferiore alla media comune, ma di una "deficienza" a dire il vero, mal precisata. Siamo informati nei minimi dettagli, del tormento che la venuta e la presenza del bambino causano alla mamma, così come dei problemi che pone in seno alla famiglia. Il padre sembra avere un ruolo molto marginale. Per contro, i fratelli e le sorelle sono presentati come molto collaboranti. Gli educatori extra-familiari hanno un compito tardivo e d'altra parte, l'allontanamento della famiglia sembra essere stato sempre una cosa molto difficile. Finalmente, il ragazzo in questione trova, in un ambiente protetto, una semi soluzione il cui bilancio appare positivo. Anche il problema dell'educazione religiosa è positivamente evocato.

### Valutazione

Positivo e incoraggiante nel suo insieme, questo lavoro è una testimonianza che, nella sua semplicità, non è senza interesse per chiunque voglia cercare di capire certe mamme di bambini disadattati. Le tendenze che si rivelano sono abbastanza caratteristiche e i genitori vi troveranno quel genere di difficoltà che costituisce sempre un rischio. Il pericolo di centrare tutto sul bambino in questione, ad iniziare dalle preoccupazioni materne, la relativa marginalità del padre, i timori dello scontro con il mondo esterno, sembrano manifestarvisi tipicamente. Molti dettagli avrebbero potuto essere risparmiati, mentre si sarebbe gradito un maggiore sviluppo di ciò che riguarda la vita religiosa del bambino e di tutto ciò che poteva rivelarci meglio la sua personalità. Per finire, il titolo, così semplice, illustra la sostanza del libro: un dialogo tra madre e figlio.

---

**Attenzione**
Ricordiamo che il giornalino è aperto a tutti. Aspettiamo commenti, articoli, poesie e anche disegni, di genitori, amici e ragazzi che sanno esprimere in questa maniera il loro pensiero. Chi volesse far conoscere il giornalino ad altri amici, invii il loro indirizzo alla Segreteria. Nb. Preghiamo vivamente le persone che ricevono ancora questa volta "Insieme" senza aver fatto l'abbonamento di voler provvedere all'abbonamento stesso.