---
title: Il tuo nome è Olga - Lettere a mia figlia handicappata
date: 1990-12-27
author: Natalia Livi
slug: il-tuo-nome-olga-lettere-a-mia-figlia-handicappata
wp_id: 7903
original_url: "https://www.ombreeluci.it/?p=7903"
cluster_id: 6
has_comments: false
umap_x: 6.985898017883301
umap_y: 11.25000286102295
umap_z: 5.098998069763184
issue_number: OEL-32
---

U
n padre. Una figlia. Un rapporto lucido e intenso. Un breve libro da leggere e da rileggere, da tenere vicino. Un padre che osserva la figlia scoprendola giorno dopo giorno e che impara per mezzo di lei ciò che è veramente l’amore. E attraverso il racconto della sua vita con Olga, attraverso esempi e riflessioni, dubbi e proposte, il lettore è trascinato a sentire come lui, ad amare come lui. Con il suo semplice e sistere Olga sembra prendere per mano anche noi, come fa con suo padre, per condurci a un ribaltamento di quei valori che avvelenano la nostra vita e per proporcene concretamente le alternative: la bontà, la mitezza, il senso dell’umo rismo, l’amore per la pace e il disgusto per la violenza, la pazienza e la solidarietà. Ognuna delle lettere approfondisce uno di questi temi e altri, e trabocca di gratitudine. Poi anche la gratitudine tace di fronte al rispetto dovuto al mistero. «E così, Olga, ti voglio bene per quello che so di te e per ciò che mi dai, ma anche per ciò che hai di misterioso, questo intimo recesso dei tuoi pensieri e dei tuoi sentimenti che nella tua “deficienza” non è accessibile alla mia “scienza”. E amo questa incapacità di conoscerti completamente, perché mi dimostra che non sei un sottoprodotto della natura catalogabile senza ombra di dubbio, ma un essere pienamente umano. L’essere umano si caratterizza appunto per la sua complessità, una complessità che non si può imprigionare in nessun codice o banca dati». Gratitudine e rispetto inducono in tal modo il lettore a considerazioni più generali su ciò che è dovuto a chi gli è vicino — o più lontano — comunque egli sia. È il riconoscimento dell’altro, del tu, ricco della sua unicità, responsabile e protagonista della sua vita. Così l’autore si rivolge alla figlia: «Tu non lo sai, ma ogni volta che ti avvicini e dici “sono io” non solo ti collochi esattamente al tuo posto, ma fai sì che io riconosca il mio, — sono il tuo tu, — e ancora di più: collochi al loro posto tutte le cose di questo mondo».
*Natalia Livi*
, 1990
**Natalia Livi**
Nata a Roma, è insegnante. Collabora con Ombre e Luci dal 1989 al 2003. Questo articolo è tratto da
[Ombre e Luci n.32, 1990](http://www.ombreeluci.it/project/numero-32-nasca-la-speranza-nel-nostro-vecchio-mondo/)
Lezione di danza insieme
di
*Mariangela Bertolini*
Abib v Mohamed, Naima
Accogliere un bambino autistico
di
*Beatrice Frank*
Io sono una come voi: una mamma
Preghiera della malattia
Una passegiata in campagna
di *Gilberte Roger*
Chi ha avuto paura fa gratis un altro giro
di *Riccardo Guglielmin*
Ma non sono sola
di *Gaia Valmarin*
Malattia mentale - Una soluzione giusta
di *Sergio Sciascia*

#### Libri

Il tuo nome è Olga
di
*J. M. Espinàs*
l corpo spezzato
di
*J. Vanier*
Bibliografia italiana sui disturbi dell'Udito, della Vista e del Linguaggio
di
*S. Legati*