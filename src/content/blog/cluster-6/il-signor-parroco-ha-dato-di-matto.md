---
title: Il signor parroco ha dato di matto
date: 2017-09-06
author: Cristina Tersigni
slug: il-signor-parroco-ha-dato-di-matto
wp_id: 39939
original_url: "https://www.ombreeluci.it/?p=39939"
cluster_id: 6
has_comments: false
umap_x: 8.426709175109863
umap_y: 11.454377174377441
umap_z: 6.669183254241943
issue_number: OEL-140
---

Il
parroco don Beniamino perde la testa: la sua missione sacerdotale non sembra più trovare senso di fronte ai bisticci degli operatori pastorali, ai suoi fallimentari e poco diplomatici tentativi di richiamo al cuore del messaggio evangelico. Pure il Vescovo lo richiama e sembra non riconoscere le sue umane velleità di carriera. Lascia un biglietto, il telefono e le chiavi della macchina creando sgomento tra i suoi parrocchiani. I colpi di scena, in cui si sorride per l’evidenza delle nostre debolezze, non finiscono presto. Jean Mercier -giornalista esperto di questioni religiose del settimanale “La Vie” al suo primo romanzo, caso editoriale in Francia- ha disegnato una storia davvero godibile in un clima molto francese, ma anche tanto cattolico-universale, che descrive con estrema semplicità e inattesa profondità temi molto particolari, umani e spirituali. Ce lo rende ancora più sorprendente e vicino una frase di Jean Vanier - capace tante volte di raccontarci e comprendere le ferite di ogni cuore- in cui ci si imbatte proprio al cuore del breve romanzo: «Uno non sa veramente cosa vuol dire amare, finché non ha dovuto amare delle persone difficili, o anche assai difficili, se non addirittura impossibili da amare».
*Cristina Tersigni*
, 2107