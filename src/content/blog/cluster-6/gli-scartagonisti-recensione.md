---
title: Gli scartagonisti - Recensione
date: 2017-06-28
author: Rita Massi
slug: gli-scartagonisti-recensione
wp_id: 39798
original_url: "https://www.ombreeluci.it/?p=39798"
cluster_id: 6
has_comments: false
umap_x: 8.396172523498535
umap_y: 11.538182258605957
umap_z: 6.48616886138916
issue_number: OEL-140
---

C
hi sono gli scartagonisti? È l’autore stesso a chiarirci il significato di questo neologismo da lui ideato: lo scartagonista è colui che scartato dagli uomini è invece reso protagonista da Dio. L’autore riflette come scartato sia qualcuno o qualcosa che non ha valore, da rifiutare e ci ricorda come Gesù stesso sia stato scartato dagli uomini, rifiutato e crocifisso, ma dalla sua umiliazione e con la sua resurrezione Egli è diventato il protagonista dell’umanità, il nostro salvatore. Il libro ci presenta così la vita di sei illustri scartagonisti della bibbia e di altri cinque scartagonisti dei nostri giorni e, tra questi, ci parla anche della sua personale esperienza. Lo stile narrativo è semplice e si viene subito catturati dal racconto, ma il messaggio resta forte e intenso: Dio vuole rendere protagonisti gli umili, coloro che sono scartati dagli uomini, “la pietra che i costruttori hanno scartato è diventata testata d’angolo”. Dobbiamo imparare a vedere in una persona rifiutata o in uno scarto da noi stessi subito, un motivo di rinascita un valore aggiunto di cui forse non sapevamo. “Credere in Gesù Cristo [….] significa credere che ciascuno di noi può superare qualunque scarto ed essere protagonista di vittorie insperate.”
*Rita Massi*
, 2017