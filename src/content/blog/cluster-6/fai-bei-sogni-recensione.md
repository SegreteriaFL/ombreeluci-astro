---
title: Fai bei sogni - Recensione
date: 2012-09-16
author: Redazione
slug: fai-bei-sogni-recensione
wp_id: 36413
original_url: "https://www.ombreeluci.it/?p=36413"
cluster_id: 6
has_comments: false
umap_x: 7.50763463973999
umap_y: 11.637170791625977
umap_z: 4.739665985107422
issue_number: OEL-120
---

L’
autore ha perso la madre all’età di otto anni; questo drammatico evento segnerà la sua vita con la solitudine e la paura di vivere, fino all’apertura, quarant’anni dopo, di una misteriosa busta in cui è scritta la verità a lui tenuta nascosta. Il libro descrive il trauma dell’abbandono più grande che condiziona la vita rendendo incapaci di amare per paura di essere abbandonati. È giusto rivelare tutta la verità ad un bambino? E’ giusto che un bambino debba affrontare dolori tanto atroci ? Solo immergendosi nella sofferenza possiamo riuscire a superarla. Si può trovare la felicità senza la verità? L’apertura della busta svelerà quel segreto che egli non ha mai veramente cercato e questa scoperta provocherà un vero ribaltamento nei suoi sentimenti, gettando nuova luce sulle figure dei suoi genitori. È un libro che inviando immagini ora forti, ora tragiche, ora tenere o dolcemente nostalgiche, parla con passione e con autoironia di “sentimenti”, di amore e solidarietà, di perdono, senza cui non possiamo aspirare a vivere una esistenza piena e autentica.
*R.M.*
, 2012Questo articolo è tratto da
[Ombre e Luci n.119](https://www.ombreeluci.it/project/numero-119-i-volti-della-bellezza/)