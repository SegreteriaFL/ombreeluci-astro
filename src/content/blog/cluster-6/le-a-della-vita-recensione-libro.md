---
title: Le A della vita - Recensione libro
date: 2000-09-28
author: Redazione
slug: le-a-della-vita-recensione-libro
wp_id: 17984
original_url: "https://www.ombreeluci.it/?p=17984"
cluster_id: 6
has_comments: false
umap_x: 7.201087474822998
umap_y: 11.159110069274902
umap_z: 5.4958415031433105
issue_number: OEL-72
---

Dopo aver letto su Ombre e Luci [l’articolo su Davide](https://www.ombreeluci.it/2000/rosamaria/) ho deciso di inviarvi questo mio libro. In esso narro la mia storia con mio figlio «diversamente abile» (dicono che ha un handicap grave). Per me questi ragazzi sono tutti **diversamente abili** e soprattutto quelli che sono più gravi, se li osserviamo, se gli stiamo vicino e se ascoltiamo le loro esigenze, anche quelle non dette, possiamo scoprire che hanno le abilità più grandi.

In questo libro molte mamme si sono ritrovate, e mi hanno pregato di divulgarlo perché in esso sono citati i veri aspetti dell’handicap. Io non sono in grado di valutarne la bontà, so solo che l’effetto che sta avendo nelle realtà dove è stato diffuso, è stato molto positivo. L’ANFFAS di Crema si sta attivando in vari settori e i nostri ragazzi sono sempre più presenti e accettati nel nostro territorio. Io ho sofferto e soffro ancora ma la condivisione dei problemi con chi ci può capire è una cosa molto importante. Mi piacerebbe dire a tutte le mamme «Non sentitevi sole» — e se qualcuno vi trascura non permetteteglielo, imponetevi.

I nostri figli sono importanti non solo per noi. Questo libro «Le A della mia vita» è un sunto del mio diario, in esso ripercorro tutte le fasi e scopro le A che mi hanno ridato la voglio di dire io non mi arrendo. Vi lascio con un messaggio. «A volte gli altri non si accorgono delle nostre necessità e a volte fingono di ignorare per paura di essere invadenti. Uno dei nostri compiti è quello di AIUTARLI A VEDERE e A CAPIRE. Anche se questo compito non è facile, per noi che ne abbiamo passate tante dovrebbe essere meno difficile.

- *Giovanna Barre* , 2000