---
title: Vedere oltre. Finestre su una storia - Recensione
date: 2016-12-16
author: Cristina Tersigni
slug: vedere-oltre-finestre-su-una-storia-recensione
wp_id: 39582
original_url: "https://www.ombreeluci.it/?p=39582"
cluster_id: 6
has_comments: false
umap_x: 7.333232402801514
umap_y: 11.30112361907959
umap_z: 5.024862766265869
issue_number: OEL-136
---

Il
libro è un devoto ringraziamento al lavoro della dottoressa Silvia Maffei, neuropsichiatra infantile, da parte di una mamma, Lucina, che con lei è divenuta capace di vedere oltre il deficit della figlia Marta. Un vissuto rispetto al quale, da madre, invita ad ammettere la difficoltà di accettazione: “non ho mai incontrato una donna felice di avere un figlio diverso...”. Da questa indispensabile ammissione e grazie ad una sensibile e non comune presa in carico familiare da parte di Silvia, Lucina ha imparato che Marta, nonostante una grave disabilità sensoriale e psichica, potesse “esistere, crescere, cambiare”; ha potuto immaginare anche per lei una vita realmente adulta e ha cominciato con il marito Mariano a compiere i passi necessari affinché questo progetto di vita si realizzasse per lei ed altri come lei (vedi articolo a p.16 su Associazione Vedere Oltre). Silvia di questo era fermamente convinta. Un libro piccolo, denso, sofferto – ma affidato – per la prematura scomparsa di Silvia, che attraversa molti temi e fa emergere molte questioni importanti per chi vive un’esperienza simile o per chi voglia farsi prossimo ad essa; realizzato perché, proprio come chiedeva Silvia, occcorre “lasciare una traccia e segnare il cammino, altrimenti tutto sarà dimenticato e i nostri sforzi vanificati”.
*Cristina Tersigni*
, 2016