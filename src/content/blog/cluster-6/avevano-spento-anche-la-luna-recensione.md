---
title: Avevano spento anche la luna - Recensione
date: 2011-12-04
author: Redazione
slug: avevano-spento-anche-la-luna-recensione
wp_id: 36111
original_url: "https://www.ombreeluci.it/?p=36111"
cluster_id: 6
has_comments: false
umap_x: 7.78456449508667
umap_y: 11.57954216003418
umap_z: 4.799317359924316
issue_number: OEL-116
---

"A
lla fine ho imparato che anche nel profondo dell’ inverno,dentro di me regnava un’invincibile estate”. Albert Camus. Questa frase è riportata dall’autrice alla fine del libro: Avevano spento anche la luna e ne sintetizza perfettamente lo spirito che lo caratterizza. Un romanzo ispirato a storie vere quelle dei tanti deportati dei paesi baltici, sotto il regime sovietico di Stalin. Narra in prima persona, attraverso magistrali descrizioni di situazioni e luoghi, le vicende di Lina, la protagonista, di sua madre e del suo fratellino: una famiglia lituana, divisa dal capo famiglia e deportata, dopo un lunghissimo drammatico viaggio, prima in un campo di lavoro poi in altro situato oltre il circolo polare artico, dove i lituani , dopo il duro lavoro imposto da aguzzini senza pietà, dovranno persino costruire delle capanne di fortuna per ripararsi dall’implacabile gelo dell’inverno artico. Nonostante le situazioni di terribile sofferenza che si susseguono, intollerabili per la mente umana, emergono sentimenti di solidarietà, di speranza, di sostegno reciproco, l’intensità e la forza dei legami familiari che tuttavia non escludono gli altri. Lina narra le sue vicende e cerca in qualunque modi di disegnare tutto ciò che vede per lasciarne testimonianza, nella speranza di far arrivare i suoi disegni al padre affinché egli possa rintracciarli. Come in un disegno in chiaro scuro, dove lo scuro sono le descrizioni delle atrocità perpetrate da Stalin ai danni dei popoli baltici, emerge in chiaro un inno alla vita e alla speranze che fa del libro un testo per molti aspetti lieve non cruento, dove accanto a momenti tragici ne troviamo altri di grande tenerezza ed anche di ironia e serenità. Un bel libro da leggere, per conoscere meglio e dare riconoscimento e rispetto ai popoli baltici sterminati e perseguitati crudelmente dal regime stalinista, ma va letto soprattutto perché insegna ad amare la vita e a condividere con gli altri quello che si ha, anche in condizioni estreme.Questo articolo è tratto da
[Ombre e Luci n.116](https://www.ombreeluci.it/project/numero-116-in-cammino/)