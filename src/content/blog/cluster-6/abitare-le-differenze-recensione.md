---
title: Abitare le differenze | Recensione
date: 2024-11-26
author: Cristina Tersigni
slug: abitare-le-differenze-recensione
wp_id: 45877
original_url: "https://www.ombreeluci.it/?p=45877"
cluster_id: 6
has_comments: false
umap_x: 7.970122337341309
umap_y: 10.72601318359375
umap_z: 5.494164943695068
issue_number: OEL-168
---

Che idea abbiamo della figura dell’insegnante di sostegno? Che valore danno gli insegnanti stessi a questo ruolo? Forse, ancora spesso, probabilmente non quello che dovremmo e dovrebbero. La lettura di questo breve saggio offre alcune riflessioni utili alla formazione degli insegnanti che si specializzano in questo ruolo ma che sono altrettanto accessibili alla riflessione di chi, direttamente o indirettamente, abbia modo di relazionarsi a questa figura ormai presente nelle classi di ogni ordine e grado. Mario Paolini mette a disposizione la sua ricca esperienza, sensibilità e curiosità per accompagnare la consapevolezza dell’azione educativa che, in nessun caso, può essere senza effetto, per ogni allievo. Perché cercare di «favorire qualità di pensieri piuttosto che ostilità, civismo e non pietismo, la maturazione di competenze spendibili nell’adultità» divenga responsabilità di ogni insegnante e anche di ogni genitore e ogni cittadino cosicché davvero «la normalità diventi luogo di incontro tra le differenze».

 ### Abitare le differenze **Autore** : Mario Paolini ** Editore:** Edizioni Conoscenza **Pubblicato:** 2024 **Pagine:** 117 **Prezzo:** 18€ **ISBN:** 978-88-99900-97-7