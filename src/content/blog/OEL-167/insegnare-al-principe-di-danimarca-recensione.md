---
title: Insegnare al principe di Danimarca | Recensione
date: 2024-11-27
author: Nicla Bettazzi
slug: insegnare-al-principe-di-danimarca-recensione
lang: it
wp_id: 45908
original_url: "https://www.ombreeluci.it/?p=45908"
cluster_id: 6
has_comments: false
tags:
  - scuola
umap_x: 8.093727111816406
umap_y: 11.048929214477539
umap_z: 5.182224273681641
issue_number: OEL-167
id_numero: "OEL-167"
numero_rivista: "Ombre e Luci"
---
Questo libro di Carla Melazzini (1944-2009) è fra i più acuti mai scritti sulla scuola italiana, e precisamente sulla media, la meno raccontata, ma la più complessa. Lo fa con un linguaggio di condivisione profonda, pieno di interrogativi, in relazione all’esperienza di frontiera delle periferie napoletane. I casi di cui parla, con partecipazione ma senza retorica, sono di maternità precoci, carcere e violenze di ogni genere. Spesso Melazzini per raccontare si affida agli scritti stessi dei minori, più comunicativi di ogni possibile glossa. Non è semplice per i ragazzi abbandonare il solo spazio conosciuto e affrontare nuove strade. La dinamicità dei punti di osservazione e l’esperienza le permettono di ribaltare molti luoghi comuni della comune didattica, per proporre, come un prestigiatore dal cilindro, il loro contrario. Le pagine, quasi un diario di lavoro a momenti intimo, sono ricche di riflessioni che gettano luce sul deserto sociale e relazionale cui è costretto a vivere una percentuale sempre più alta di giovani, in territori ben più vasti di quelli di cui parla.

 ### Insegnare al principe di Danimarca **Autore** : Carla Melazzini ** Editore:** Sellerio editore Palermo **Pubblicato:** 2011 **Pagine:** 368 **Prezzo:** 15€ **ISBN:** 978 838946028