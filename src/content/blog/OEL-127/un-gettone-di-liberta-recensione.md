---
title: "Un gettone di libertà - Recensione"
date: "2014-09-29"
author: "Matteo Cinti"
theme: "cluster-0"
cluster_id: 0
slug: "un-gettone-di-liberta-recensione"
lang: it
wp_id: 38329
has_comments: false
tema_code: "T14"
tema_label: "Cinema e disabilità"
categoria_menu: "Cultura"
issue_number: OEL-127
id_numero: OEL-127
---
Dopo il già ampiamente dibattuto Zigulì (vedi O&L n. 117), dove la rabbia e lo smarrimento di un padre di un figlio disabile venivano fuori con prepotenza, Verga torna a parlare di Moreno nel nuovo Un Gettone di Libertà con una visione più ampia e ragionata. Il giornalista non ha perso il suo cinismo: lo stile tagliente fa anche qui da padrone in ogni pagina, questa volta però con una forma più ordinata. Valore aggiunto niente affatto trascurabile è il ritratto che l’autore dà di sé come figlio, oltre che come padre, in un percorso parallelo fatto di domande, di rivelazioni e di quelle “missioni” che i papà, di tutti, sono chiamati a portare a termine.

*Matteo Cinti*, 2014