---
title: "Non è te che aspettavo"
date: "2018-03-26"
author: "Matteo Cinti"
theme: "cluster-0"
cluster_id: 0
slug: "non-e-te-che-aspettavo"
has_comments: false
tema_code: "T15"
tema_label: "Memoria e storia di Fede e Luce (opzionale)"
categoria_menu: "Storia"
issue_number: OEL-144
---

Con uno stile semplice ma preciso e efficace, Fabien Toulmé si affaccia al mondo del fumetto per la prima volta con una storia intima e personale, raccontando l’arrivo della figlia Julia nella sua vita, una bambina con sindrome di Down.

Per una serie di motivi, papà e mamma non vengono a conoscenza della condizione di Julia se non dopo diversi giorni dalla nascita, quando i medici chiariscono i dubbi di Fabien al riguardo, che si era reso conto della particolare fisionomia della figlia. In questo scenario, quindi, entrambi i genitori elaborano la notizia dell’handicap con una difficoltà ancora maggiore rispetto al normale, visto che fino a quel momento, esami alla mano, ogni possibilità che Julia nascesse con la sindrome di Down era stata esclusa.

Tuttavia, il bello del breve racconto di Fabien è proprio l’analisi umana che fa di sé stesso, in cui affermazioni dure e sincere vengono espresse senza ipocrisie, facendo breccia nel cuore del lettore, anche violentemente, per rivelare la fragilità di un genitore. Un argomento insolito per la nona arte e una riuscita testimonianza di un papà.

#####

##### Acquista questo libro in uno dei siti del circuito Helpfreely.

Se sei iscritto, una percentuale del tuo acquisto verrà donata a Fede e Luce. ([Scopri di più](http://www.fedeeluce.it/helpfreely---la-guida.html))

Ecco dove puoi trovarlo:

- [IBS](https://www.ibs.it/non-te-che-aspettavo-libro-fabien-toulme/e/9788865439869?inventoryId=92960165)

- [Il Libraccio](https://www.libraccio.it/libro/9788865439869/fabien-toulme/non-e-te-che-aspettavo.html)

- [La Feltrinelli](https://www.lafeltrinelli.it/libri/fabien-toulme/non-e-te-che-aspettavo/9788865439869)

- [Mondadori Store](http://www.mondadoristore.it/Non-e-te-che-aspettavo-Fabien-Toulme/eai978886543986/)