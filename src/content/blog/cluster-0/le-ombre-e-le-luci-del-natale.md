---
title: Le ombre e le luci del Natale
date: 2019-12-24
author: Redazione
slug: le-ombre-e-le-luci-del-natale
wp_id: 14932
original_url: "https://www.ombreeluci.it/?p=14932"
cluster_id: 0
has_comments: false
umap_x: 5.831026077270508
umap_y: 6.167587757110596
umap_z: 12.193563461303711
issue_number: OEL-148
---

«D
ato che la messa veniva celebrata insieme al reparto psichiatrico degli adulti, c’erano anche recite di Natale con delinquenti colpevoli di reati sessuali rinchiusi a vita, persino con assassini, per cui dietro a ogni pastore stava un infermiere gigantesco pronto a intervenire. E ho visto persino un Giuseppe in manette e la Vergine Maria nella camicia di forza»: ripercorrendo la sua infanzia nel geniale
*Quando tutto tornerà a essere come non è mai stato*
(Marsilio 2015) Joachim Meyerhoff, figlio del direttore di una clinica psichiatrica tedesca, ricorda questo particolare di quei singolari Natali. Un particolare che evoca le tante luci e le tante ombre che le festività si portano dietro. Perché al di là delle luminarie, le ricette tipiche, i canti, la gioia dei doni e delle mille decorazioni, ricordando l'arrivo di Gesù celebriamo l'accoglienza, valore centrale nella vita di qualsiasi comunità. La luce del Natale è dunque il gesto di quella famiglia romana che, nell'emergenza di una situazione disperata scoppiata dalle 12 del 24 dicembre, non esitò a fare spazio in casa a
[un ragazzo con una grave disabilità](https://www.ombreeluci.it/2018/il-racconto-di-natale-per-mio-figlio/)
. L'ombra del Natale è l'articolo che nel 2004
[Mariangela Bertolini](https://www.ombreeluci.it/mariangela-bertolini/)
scrisse su Rossana, ultrasettantenne, rimasta sola con suo figlio Massimo, 41 anni e una grave disabilità; l'ombra è quando il giorno di festa è uno come tanti, anzi è un po' più vuoto degli altri perchè finanche le persone pagate per l'assistenza non ci sono. "Così noi due in quel bel giorno –
[raccontava Rossana](https://www.ombreeluci.it/2004/un-giorno-un-altro/)
– aspetteremo una visita, chissà, un nipote, qualche amico di Fede Luce". Chissà.