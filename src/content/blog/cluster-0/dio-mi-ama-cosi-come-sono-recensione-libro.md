---
title: "Dio mi ama così come sono - Recensione Libro"
date: "2002-09-01"
author: "Natalia Livi"
theme: "cluster-0"
cluster_id: 0
slug: "dio-mi-ama-cosi-come-sono-recensione-libro"
has_comments: false
tema_code: "T15"
tema_label: "Memoria e storia di Fede e Luce (opzionale)"
categoria_menu: "Storia"
---

Marie-Héléne Mathieu, cofondatrice, con Jean Vanier, di [Fede e Luce](https://www.fedeeluce.it/) Internazionale, è stata per decenni anche direttrice deir [O.C.H.](https://www.och.fr/) (Office Chrétien Handicapés) e della rivista «madre» di Ombre e Luci, «Ombres et Lumière». Siamo in molti a conoscere la sua competenza, l’attenzione e la dolcezza con cui affronta ogni problema delle persone disabili.

Questo libro è la seconda opera di lei che viene pubblicata in Italia ed è tratto dagli editoriali che per tanti anni l’autrice ha scritto per la rivista. Ad ogni capitolo corrisponde un interrogativo, una testimonianza, un nodo da affrontare e da sciogliere, una sofferenza da lenire. Nelle sue parole c’è sempre una risposta chiara e illuminante. Ne deriva un discorso che lega i vari capitoli come con un filo rosso che ci insegna ad affrontare problemi che spesso appaiono insuperabili.

La fede profonda di Marie-Hélène Mathieu, testimoniata da tanti anni di lavoro e di compassione, si trasmette così a noi che leggiamo, e ci sollecita, e ci incoraggia.

Invitiamo i nostri lettori a leggere questo libro dove l’esperienza e la fede trovano insieme la possibilità di presentarci proposte concrete e quella speranza di cui abbiamo tanto bisogno.

*Natalia Livi*, 2002

[**Natalia Livi**](http://www.ombreeluci.it/author/natalia-livi/), è stata una delle storiche collaboratrici di Ombre e Luci. Ha contribuito alla rivista dal 1991 al 2004.