---
title: "La Comunità \"Il Roveto\""
date: "2001-12-25"
author: "Maria Teresa Mazzarotto"
theme: "cluster-0"
cluster_id: 0
slug: "la-comunita-il-roveto"
has_comments: false
tema_code: "T04"
tema_label: "Comunità, accoglienza e inclusione"
categoria_menu: "Comunità"
issue_number: OEL-76
---

Quattro giovani donne, Francesca, Laura, Maria Grazia e Nunzia, da tempo avevano in cuore il desiderio di vivere una vita di consacrazione al Signore, pregando, riflettendo e aiutando le persone che avvicinano. Ora il loro desiderio si è avverato. Vivono in una piccola comunità, il Roveto appunto, in un’ala del Palazzo Ruscono Clerici, ceduta dalla parrocchia di Nerviano, insieme ad alcune persone che le assistono nelle loro necessità. **Perché queste giovani donne coraggiose sono disabili fisiche, obbligate a vivere e a spostarsi in carrozzella.

Sotto la guida spirituale del sacerdote don Giuseppe Beretta, pregano, meditano, eseguono ricerche sui testi sacri al computer (l’unica attività che sono in grado di eseguire), accolgono bambini e adulti che vogliono conoscerle, parlare, ascoltare e con loro riflettere e pregare.
Leggi anche: [Un dono di poesia a cura delle amiche della Comunita "Il Roveto"](https://www.ombreeluci.it/2001/un-dono-di-poesia-il-regalo-delle-quattro-amiche-della-comunita-il-roveto/)
Maria Grazia**, per prima, ha sentito nascere e crescere nel suo cuore questo desiderio. Essendo ospite in una casa della “nostra Famiglia”, è stata aiutata dalla Fonos (fondazione della NF che si occupa dei disabili adulti) ad entrare in contatto con le altre ragazze che, come lei, aspiravano ad una vita di comunità. Impedite nei movimenti ma agili di testa e di cuore, queste giovani amiche hanno approfondito il cammino spirituale che le ha condotte, incompleta autonomia di scelta, alla loro piccola comunitàe presto, probabilmente, saranno definitivamente consacrate a Dio.
Fuori dalla porta della loro casa c’è una cassetta per le lettere: lì, anche senza entrare, possono essere lasciate richieste di preghiera per qualche particolare intenzione. In questi giorni così tristi anche noi vorremmo lasciare una richiesta di preghiera, per il nostro Paese e per tutto il mondo, perché chi, meglio di loro, Maria Grazia, Nunzia, Francesca e Laura, potrà
“ottenere credito” presso di Lui?

- Tea Cabras, 2001

Indirizzo: Comunità “Il Roveto” - Via Pedretti, 5 - 20014 S. Illario di Nerviano (Mi) Tel. 0331-535018. Associazione “Amici del Roveto” - idem.
Leggi anche: [Noi quattro della Comunità il Roveto](https://www.ombreeluci.it/2001/noi-quattro-la-comunita-il-roveto/)