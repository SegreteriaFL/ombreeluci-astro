---
title: Sogni per niente speciali
date: 2021-10-07
author: Cristina Tersigni
slug: sogni-per-niente-speciali
wp_id: 27276
original_url: "https://www.ombreeluci.it/?p=27276"
cluster_id: 0
has_comments: false
umap_x: 7.764967918395996
umap_y: 7.879802703857422
umap_z: 7.95492696762085
issue_number: OEL-156
---

Un fornaio entra dal barbiere e vede **un nuovo assunto tra i collaboratori: si chiama Paul e ha la sindrome di Down.** Il fornaio fa un mezzo sorriso soddisfatto ma non immagina che il ragazzo sia lì proprio grazie a lui. È la scena finale di una pubblicità per la sensibilizzazione delle aziende (e dei loro potenziali clienti) all’inclusione lavorativa delle persone con disabilità intellettiva: quel fornaio, infatti, aveva innescato una virtuosa catena assumendo Simone come commessa nel suo negozio, anche lei con la sindrome di Down. Tra i due, gli altri anelli della catena erano stati un’avvocatessa, un dentista e un’agricoltrice, ognuno dei quali, visto il precedente, aveva assunto rispettivamente John, Sophia e Kate, tutti con disabilità. **Sarebbe davvero bello veder concretizzato il sogno di tante e tanti giovani con disabilità intellettive** così come lo vediamo narrato e auspicato nella trama dell’ultima delle campagne comunicative, di gran pregio e cura, ideate da Coordown in questi anni.

La pubblicità, dal respiro internazionale e denominata *The Hiring Chain* (“La catena di assunzioni” visibile su http://www.hiringchain.org/) racconta proprio di un sogno per niente speciale, come spesso lasciamo che vengano invece definite le persone con disabilità. **È un sogno di normalità piena che spetta a ciascun essere umano per il quale sia possibile esercitarlo.** Non a caso è uno degli obiettivi esplicitamente inclusivi nell’Agenda 2030 per lo Sviluppo Sostenibile delineata dall’Onu. Certo non è scontato, come le storie raccontate in questo numero dimostrano. [Scriveva Mariangela Bertolini anni fa](https://www.ombreeluci.it/1998/quella-lieve-disabilita/) che le persone con lievi disabilità intellettive – anche quelle che difficilmente vengono riconosciute tali, come invece avviene per la sindrome di Down – «hanno bisogno di trovare luoghi rassicuranti dove interlocutori, attenti alle loro difficoltà nascoste, manifestino nei loro confronti fiducia (…). Che li aiutino a progredire (…), che si facciano interpreti dei loro desideri, aiutandoli a scoprire quali possono realizzare». Non sono certo condizioni da poco ma, dove si riescano a realizzare (ed è possibile), dimostrano non solo **capacità di accoglienza e sensibilità, ma soprattutto grande intelligenza.** Rafforzando il tessuto umano della stessa azienda e dell’intera comunità.

https://www.youtube.com/watch?v=SKku4RAWa4M

*Editoriale* ** ** **Sogni per niente speciali** di Cristina Tersigni

*Focus: Lavoro* **Mi sento grande** di Silvia Freschi ** Dietro le quinte di un'assunzione** di Cristina Tersigni ** Diario di Efrem lavoratore** di Efrem Sardella

*Intervista* **Quarantadue chilometri tra Bellizzi e New York** di Enrica Riera

*Testimonianza* **Quel regalo immenso chiamato vaccino** di Isabella Corsini

*Associazioni* **Stasera milonga?** di Cristina Tersigni

*Dall'archivio* **Per un lavoro umano** di Maria Teresa Cabras

*Fede e Luce* **Un fiume lungo quanto il Mediterraneo** di Liliana Ghiringhelli

*Spettacoli* **Sentire la fine del mondo** di Claudio Cinus

**Dialogo Aperto **

*Libri* **E questo è niente** di Michele Cecchini ** Ragazza Aspy** di Agnese Spotorno ** I ragazzi della via Pascoli** di Pino Roveredo ** Frammenti di solitudine** di Riccardo Sollini

*Diari* **Perché il mare non è sempre lo stesso?** di Benedetta Mattei **Visita a Roccamonfina** di Giovanni Grossi