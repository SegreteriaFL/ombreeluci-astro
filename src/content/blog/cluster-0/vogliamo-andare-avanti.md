---
title: Vogliamo andare avanti?
date: 2001-09-27
author: Mariangela Bertolini
slug: vogliamo-andare-avanti
wp_id: 22651
original_url: "https://www.ombreeluci.it/?p=22651"
cluster_id: 0
has_comments: false
umap_x: 6.041964054107666
umap_y: 6.7834014892578125
umap_z: 10.096237182617188
issue_number: OEL-76
---

Durante la pausa estiva sono tornate più insistenti alcune domande che da qualche tempo mi assalgono quando mi accingo a scrivere l'editoriale. Perché ogni anno diminuiscono complessivamente i contributi al nostro giornale, malgrado la generosità di alcuni amici? Vuol dire che diminuisce il numero dei nostri lettori? Ombre e Luci serve ancora? Risponde alle aspettative e gli interessi di chi lo legge? Questa volta ho deciso di non tenermi dentro questi pensieri ma di cercare risposte che permettano a me e a tutta la redazione di vedere più chiaro e di decidere per il futuro di Ombre e Luci. È certo che, dopo tanti anni, Ombre e Luci necessita di nuove e più giovani persone che ci diano il cambio. Dobbiamo pian piano trovarle e passare il testimone ma questa piccola indagine servirà anche alla nuova équipe. Vi chiedo quindi di subissarci di risposte di questo tipo:

- Ho difficoltà a versare il contributo ... - Ombre e Luci mi interessava un tempo ma ora ... - Non ho rinnovato il mio contributo perché ... - Ho trovato una nuova rivista sostitutiva di Ombre e Luci ... - Leggo soltanto le testimonianze -o le lettere - le riflessioni... - Mi annoiano le pagine riguardanti ... - Perché non date più spazio a ... - Mi piacerebbe che parlaste di ... - La vostra rivista mi piace ma ... - Vorrei partecipare a Ombre e Luci mandando qualche mia proposta o articolo su...

Se le vostre lettere e messaggi via e-mail saranno numerosi ci aiuteranno comunque ad analizzare meglio la situazione della rivista, se saranno nella maggioranza incoraggianti avremo motivo per continuare il nostro lavoro di ricerca e impegno affinché Ombre e Luci sempre meglio colleghi famiglie e amici, porti nelle vostre case un filo di luce, informi su iniziative e servizi per le persone disabili, collabori con altre associazioni e servizi sociali perché i nostri amici disabili siano sempre meglio inseriti nella scuola, nel lavoro, nel tempo libero, nelle comunità parrocchiali, testimoni che “insieme” certi pesi si portano meglio.

Grazie a quanti ascolteranno questo appello e si faranno vivi.

- *Mariangela Bertolini* , 2001

- **Leggi anche: [Andiamo avanti! Le risposte al nostro invito](https://www.ombreeluci.it/2002/andiamo-avanti/)**

[**Mariangela Bertolini**](http://www.ombreeluci.it/author/mariangela-bertolini/)

Nata a Treviso nel 1933, insegnante e mamma di tre figli tra cui Maria Francesca, Chicca, con una grave disabilità. È stata fra le promotrici di Fede e Luce in Italia. Ha fondato e diretto Ombre e Luci dal 1983 fino al 2014.

[Tutti gli articoli](http://www.ombreeluci.it/author/mariangela-bertolini) di Mariangela

#### Editoriale

[Vogliamo andare avanti?](https://www.ombreeluci.it/2001/vogliamo-andare-avanti/) di M. Bertolini

#### Autismo e comunicazione facilitata

[Come Michele è uscito dalla sua fortezza](https://www.ombreeluci.it/2001/autismo-e-comunicazione-facilitata-come-michele-e-uscito-dalla-sua-fortezza/) di T. Rendina [Intervista Francesca Benassi](https://www.ombreeluci.it/2001/parliamo-di-comunicazione-facilitata/) di T. Cabras

#### Altri articoli

[Fotoconcorso: I più piccoli a Lourdes](https://www.ombreeluci.it/2001/fotoconcorso-i-piu-piccoli-a-lourdes/) [I miei "Piccoli Principi"](https://www.ombreeluci.it/2001/i-miei-piccoli-principi/) di C. Cornacchione [I Condomini Solidali](https://www.ombreeluci.it/2001/i-condomini-solidali/) di Tea Cabras [Paola è venuta ad abitare con noi - Comunità Nicodemo](https://www.ombreeluci.it/2001/paola-e-venuta-ad-abitare-con-noi-comunita-nicodemo/) di B. Ghislandi e U. Di Carpegna [Sottovento, Un film da vedere](https://www.ombreeluci.it/2001/sottovento-un-film-da-vedere-recensione/) di F. Ascenzi [Grazie Ingrid](https://www.ombreeluci.it/2001/grazie-ingrid-non-ti-dimenticheremo/) di Paolo Salvini [Handy Cup](https://www.ombreeluci.it/2001/handy-cup/ Handy Cup) di Redazione

#### Rubriche

[Dialogo aperto](https://www.ombreeluci.it/2001/dialogo-aperto-n-75/)

#### Libri

[La ragazza porcospino](https://www.ombreeluci.it/2001/la-ragazza-porcospino-recensione-libro/) , Katja Rohde