---
title: "Giulia non è bella"
date: "1998-06-17"
author: "Cristina Tersigni"
theme: "cluster-0"
cluster_id: 0
slug: "giulia-non-e-bella"
has_comments: false
tema_code: "T07"
tema_label: "Dignità, valore della persona e sguardo sulla fragilità"
categoria_menu: "Disabilità"
---

Come un regalo, questa lunga lettera viene scritta da Ale' alla sorella minore, Giulia, per raccontarle quanto e come è stata desiderata, attesa e amata quando è finalmente arrivata. Occorrono però occhi speciali per vedere la bellezza di Giulia, occhi che l'abbiano curata, vegliata, protetta, che abbiano speso lungo tempo per lei e con lei e che, dopo aver tanto donato, si rendano conto di quanto anche Giulia possa donare.
Questo perché Giulia è nata con la sindrome Down ed è (apparentemente) diversa da come Ale e i suoi genitori se l'aspettavano. Ma Giulia ha un “frutto nascosto” in sé che merita di essere lasciato crescere e maturare.
L'autrice narra con estrema delicatezza, calore e semplicità questa piccola fiaba quotidiana facendoci scoprire con gli occhi di un bambino la meraviglia del tesoro nascosto in ciascuno di noi.

- *Cristina Tersigni*, 1998