---
title: Le nostre gambe - Newsletter Estiva n. 22
date: 2020-08-21
author: Redazione
slug: le-nostre-gambe-newsletter-estiva-n-22
wp_id: 21313
original_url: "https://www.ombreeluci.it/?p=21313"
cluster_id: 0
has_comments: false
umap_x: 5.892297744750977
umap_y: 6.188007831573486
umap_z: 8.80351734161377
issue_number: OEL-152
---

D
opo quel lungo pianto, mi sono sentita svuotata di tutto, persa, sola. Ma alla sera presi una decisione»: con parole forti e poetiche insieme, nel 1974 Mariangela Bertolini raccontava
[il suo passaggio](https://www.ombreeluci.it/1974/la-paura-degli-altri/)
, in un pomeriggio casalingo tra le lacrime, dal buio alla luce di madre di una bambina con disabilità. E di come il suo cuore «stretto e duro, impietrito» si fosse «aperto agli altri». Una testimonianza di cui fare tesoro per affrontare qualsiasi difficoltà o profondo dolore che la vita ci pari dinnanzi. Al centro di tutto, il dialogo, come dimostra anche
[l’articolo](https://www.ombreeluci.it/1974/lettera-ai-giovani/)
di Maria Grazia Pennisi che, da un’altra ottica, invitava a non sottovalutare le nostre gambe: “il passo da fare (…) non è mai troppo lungo”. Questioni centrali per
*Ombre e Luci*
: se
[l’incontro con la disabilità](https://www.ombreeluci.it/project/numero-148-lincontro-con-la-disabilita/)
è stato il focus di un numero molto recente, il cammino lo ha aperto quel mitico 1974. Sempre insieme su
*Insieme*
, incredibile diario di bordo capace di dare (
[lo racconta ancora](https://www.ombreeluci.it/2020/diario-di-bordo/)
Stefano Guarino) «fiducia e forza ai timidi», trasformando il mutismo in eco.

---

### **I Grandi Classici... di un'estate fa**

Estate, possibilmente vacanze e campi estivi… Ma
[cos’è un campo estivo](https://www.ombreeluci.it/1990/fede-e-luce-giorno-e-notte/)
a Fede e Luce? È amicizia, vicinanza e
[scoperta](https://www.ombreeluci.it/1983/vacanze-con-la-differenza-nel-cuore/)
; è prova di integrazione, è «la gioia [e anche la difficoltà!] della
[vita in comune](https://www.ombreeluci.it/2003/cercare-di-starci-su-questa-barca/)
»; è condivisione da lasciare sgomenti: ne scriveva Mariangela Bertolini in un editoriale del 1989 raccontando lo stupore di un medico in visita a un campo:
[«E pagano pure per venire qui!»](https://www.ombreeluci.it/1989/e-pagano-pure/)

---

### **Visti per noi da Claudio Cinus**

Sono donne le protagoniste dei due film che Claudio Cinus ci presenta oggi. Carmela Hernandez, messicana in fuga con i quattro figli, corpo di disobbedienza civile a Philadelphia in
[Angels on Diamond Street](https://www.ombreeluci.it/2020/carmela-e-quattordici-murali-per-cambiare-il-mondo/)
di Petr Lom; e le tre protagoniste del documentario
[This Train I Ride](https://www.ombreeluci.it/2020/vagabonde-sui-treni-damerica/)
, che saltano in solitudine tra i tetti dei treni lungo gli Stati Uniti cercando di capire sé stesse, e il loro posto nel mondo.

---

### [**Il blog di Benedetta**](https://www.ombreeluci.it/il-blog-di-benedetta/)

#### [Molto volentieri però ogni tanto](https://www.ombreeluci.it/2020/molto-volentieri-pero-ogni-tanto/)

Sono dovuta tornare a Roma, un giorno, a agosto, per farmi prendere le misure per la divisa da reception per la scuola che inizia a settembre. Ma io sono ancora arrabbiata perché l’hanno chiusa presto quest’anno. Io a settembre cambio sede della scuola. Il mio Istituto alberghiero sta a Trastevere e ha due sedi.
[Continua a leggere...](https://www.ombreeluci.it/2020/molto-volentieri-pero-ogni-tanto/)

---

**Il questionario**
– Insistiamo, cari lettori, ma per noi è importante: ringraziando i tanti che hanno già risposto al questionario, invitiamo chi non l'abbia ancora fatto a compilarlo. Bastano due minuti!

[Rispondi al sondaggio](https://us17.list-manage.com/survey?u=00c5dad63480d9601563b5692&id=2f375568ec)

---

### [Viaggio nell'arte](https://www.ombreeluci.it/project/numero-151-viaggio-nellarte/)

#### Il nuovo numero di Ombre e Luci

È un lungo viaggio nell’arte quello proposto dal
[nuovo numero di Ombre e Luci](https://www.ombreeluci.it/project/numero-151-viaggio-nellarte/)
. Un viaggio nell’arte realizzata e contemplata, nella certezza che fatta insieme essa promuova – come scrive Cristina Tersigni nell’editoriale – «comunità libere e davvero inclusive». L’intervista di apertura (di Giulia Galeotti) è a Sante Bandirali, co-fondatore di Uovonero, casa editrice nata dieci anni fa dalla volontà di tutelare il diritto di ogni bambino «a un libro vero e bello». E ancora, la
[testimonianza](https://www.ombreeluci.it/2020/forse-una-ragione-ce/)
di Stefano Nasuti, futuro
*trustee*
in base alla legge sul dopo di noi; Serena Sillitto alla scoperta di ciò che veramente dicono i testi fondativi di Fede e Luce; e ancora corti, libri, rubriche… Iscriviti e ricevila ogni quindici giorni
**Numeri passati**