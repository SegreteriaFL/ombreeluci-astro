---
title: "Toscana, nasce il forum delle associazioni per la disabilità"
date: "2019-01-29"
author: "Redazione"
theme: "cluster-0"
cluster_id: 0
slug: "toscana-nasce-il-forum-delle-associazioni-per-la-disabilita"
has_comments: false
tema_code: "T08"
tema_label: "Diritti, cittadinanza e società"
categoria_menu: "Diritti"
issue_number: OEL-148
---

Nasce in Toscana il **Forum delle associazioni delle persone con disabilità. Lo costituisce una delibera presentata dall'assessore al Diritto alla Salute e al Welfare **Stefania Saccardi** e approvata dalla giunta nel corso dell'ultima seduta. Al Forum potranno partecipare **tutte le associazioni di persone con disabilità attive in Toscana. Per la sua costituzione verranno individuate forme e modalità adeguate per garantire la massima partecipazione dei rappresentanti delle associazioni. Il Forum sarà presieduto e convocato dal presidente della Regione, e si riunirà due volte l'anno per un confronto sullo stato di attuazione delle politiche sulla disabilità. Nell'ambito del Forum, i rappresentanti delle associazioni eleggeranno **i componenti della Consulta regionale per la disabilità.

"In Toscana portiamo avanti da tempo politiche per i diritti, l'autonomia, l'accessibilità, l'inclusione delle persone con disabilità - commenta l'assessore **Stefania Saccardi** - E per farlo, cerchiamo sempre di coinvolgere le persone disabili, per capire direttamente dalle loro esperienze quali possono essere le scelte migliori e più adeguate. La costituzione del Forum sicuramente ci consentirà di fare un ulteriore passo avanti in questa direzione, grazie al confronto con le associazioni e all'ascolto dei rappresentanti delle persone disabili".

Per dare la massima visibilità alla costituzione del Forum, sul sito della Regione Toscana sarà pubblicato un avviso con le indicazioni e il termine per manifestare la volontà di adesione al Forum da parte delle associazioni. Per la realizzazione di tutte le attività relative alla costituzione e al funzionamento del Forum, è prevista la collaborazione con il Centro Regionale Accessibilità (CRA).
Secondo i dati Cesvot 2018, in Toscana sono attive **473 organizzazioni** di volontariato che si occupano a vario titolo di disabilità, e 216 di promozione sociale. Quanto ai dati sulle persone disabili, il Rapporto dell'Osservatorio 2017 "Welfare e Salute in Toscana" (fonte Istat 2016) parla di 171.191 persone dai 6 anni in su con limitazione funzionale.

Il comunicato ufficiale della Regione Toscana:

*Al fine di dare attuazione all'art. 25 comma 1 della [L.R. 60/2017](http://raccoltanormativa.consiglio.regione.toscana.it/articolo?urndoc=urn:nir:regione.toscana:legge:2017-10-18;60), la Regione Toscana con la [D.G.R. n. 65 del 21 gennaio 2019](http://www301.regione.toscana.it/bancadati/atti/DettaglioAttiG.xml?codprat=2019DG00000000020) ha approvato gli indirizzi per la costituzione del**Forum delle Associazioni delle persone con disabilità**, a cui possono partecipare i rappresentanti delle Associazioni operanti in Toscana.*

*Per la realizzazione di tutte le attività relative alla costituzione e al funzionamento del Forum è prevista la collaborazione con il **[Centro Regionale Accessibilità (CRA)](http://open.toscana.it/web/toscana-accessibile/cra-centro-regionale-accessibilita).*

*La **costituzione del Forum** si terrà il prossimo **1° marzo** a partire dalla**mattina presso Spazio Reale** (Via di San Donnino, 4/6 - Campi Bisenzio - Firenze).*
*Per aderire al Forum** le Associazioni hanno a disposizione uno specifico**[form da compilare on-line ](https://goo.gl/forms/BXS8g9lp91Az8od23)**al quale deve essere allegato:*

- *copia del **documento di identità del legale rappresentante** (nel caso di **Associazioni iscritte ai Registri** regionali del terzo settore);*
- *copia del **documento di identità del legale rappresentante, dell'Atto costititutivo e dello Statuto** (nel caso di **Associazioni NON iscritte ai Registri**regionali del terzo settore).*
*Le iscrizioni saranno chiuse giovedì 21 febbraio.*

Fonte: [Redattore Sociale](http://www.redattoresociale.it/Notiziario/Articolo/616844/Disabilita-in-Toscana-nasce-il-forum-delle-associazioni)

### Bastano 2€ al mese per sostenere Ombre e Luci. Dona subito.