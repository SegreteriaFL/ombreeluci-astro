---
title: "Arte e disabilità: incontriamo Giotto"
date: 2005-06-17
author: Anna Maria de Rino
slug: arte-e-disabilit-incontriamo-giotto
wp_id: 30927
original_url: "https://www.ombreeluci.it/?p=30927"
cluster_id: 0
has_comments: false
tags:
  - vacanze
umap_x: 7.113579273223877
umap_y: 7.554216384887695
umap_z: 9.388522148132324
---

C
appella degli Scrovegni, gioiello dell'arte italiana! È come uno scrigno meraviglioso: si entra dentro, ci si guarda intorno stupiti e mano a mano si alzano gli occhi verso quel susseguirsi di scene e si entra dentro queste storie: il sogno di Gioacchino tra i pastori, la nascita di Maria, Maria promessa sposa a Giuseppe, così tutto intorno, proprio sotto al soffitto, quel bellissimo cielo azzurro con le stelle e la luna. Questa storia è come più lontana nel tempo, più avvolta nel silenzio. Ma ecco che scendendo con gli occhi riconosciamo le scene delle vita di Gesù e ci appaiono sorprendentemente VIVE, umane, drammatiche. Il bacio di Giuda, così impressionante con lo sguardo di Gesù che lo penetra nel profondo del cuore. La deposizione, quel pianto degli angeli, quello sprofondamento nel dolore... Eravamo un bel gruppo di S. Giuseppe della Pace, avevamo aderito alla proposta quasi tutti. Milano-Padova sono tre ore di pullman, ma sono passate in fretta anche perché era venuta con noi la sorella di Maria Goffi, la bravissima Lia, che ci ha preparato all'incontro con Giotto e la sua cappella. Ci ha detto molte cose in modo chiaro e semplice da vera professionista qual'è. Chiara poi aveva portato un libro catalogo molto esauriente con tante fotografie che ci siamo passati guardandolo con interesse, in modo che, riconoscendo poi qualche scena, è stato più facile l’incontro con questa grandissima opera d’arte. Anche Filomena è venuta con la sua carrozzina, dalla sua casa in quel di Cremona, accompagnata ad un casello dell’autostrada dalla sorella e dal cognato, come fanno nelle grandi occasioni. Nel programma c’era anche la visita al Santo (così abbiamo potuto vedere il famoso monumento al Gattamelata di Donatello) dove i frati ci hanno ospitato per il nostro pranzo al sacco. All'ingresso della Cappella ci aspettavano tanti amici: Adriana con il marito e il loro Gianni del gruppo Fede e Luce di Abano e zii e cugini della Silvia. È stata una bella giornata molto ricca e certamente anche un po’ faticosa, ma io penso che, anche per i nostri ragazzi, la Cappella degli Scrovegni rimarrà nella loro e nella nostre teste per un po’, pronta a riaffiorare di tanto in tanto, come succede per le opere d’arte, arrichendoci la vita, allargando la nostra mente, lasciandoci il desiderio di poterla rivedere per godere di più della sua bellezza, questa bellezza che è segno dello splendore di Dio e delle sue creature.
*Anna Maria de Rino*
, 2005

#### Editoriale

[Nel mare di Assisi](https://www.ombreeluci.it/2005/nel-mare-di-assisi/) di V. Giannulo

#### Ricordo di Giovanni Paolo II

[Non sembrava né prete né Papa](https://www.ombreeluci.it/2005/giovanni-paolo-ii-non-sembrava-ne-prete-ne-papa/) di Nicolina di Pirro [Io e Karol](https://www.ombreeluci.it/2005/io-e-karol/) di Immacolata [Visto da vicino](https://www.ombreeluci.it/2005/giovanni-paolo-ii-visto-da-vicino/) di F. e S. Poleggi [Il regalo” di TAU comunità di Arcene](https://www.ombreeluci.it/2005/il-regalo-di-giovanni-paolo-ii/) [Giovanni Paolo II e le persone disabili](https://www.ombreeluci.it/2005/giovanni-paolo-il-e-le-persone-disabili/)

#### Il nostro Don Francesco

[Abbiamo imparato che i nostri figli sono persone vere](https://www.ombreeluci.it/2005/il-nostro-don-francesco/) di Maria Varoli [Trent'anni pieni d'amore](https://www.ombreeluci.it/2005/dedicato-a-don-francesco-trenta-anni-pieni-damore/) di G. Ferrari

#### Articoli

[Elena e il mistero](https://www.ombreeluci.it/2005/elena-e-il-mistero/) di F. Poleggi [Paradiso Infernale](https://www.ombreeluci.it/2005/paradiso-infernale/) di M. Pensi [La domanda ultima](https://www.ombreeluci.it/2005/mi-vuoi-bene-lultima-domanda/) di d. Antonio Torresin [Le chiavi di casa](https://www.ombreeluci.it/2005/le-chiavi-di-casa-recensione-film/) di R. M. Sanzini [Controvento](https://www.ombreeluci.it/2005/lavoro-e-disabilita-la-cooperativa-controvento/) di L. M. Loy

#### Ai nostri ragazzi piace il bello

[Incontriamo Giotto](https://www.ombreeluci.it/2005/arte-e-disabilita-incontriamo-giotto/) di Anna Maria de Rino [Proposte](https://www.ombreeluci.it/2005/qualche-idea-per-una-vacanza-senza-partire/) di Laura Nardini

CONCORSO “RACCONTA LO SGUARDO” [Alla mia bambina](https://www.ombreeluci.it/2005/alla-mia-bambina/) di D. Marazzini

#### Rubriche

[Dialogo Aperto](https://www.ombreeluci.it/2005/dialogo-aperto-n-90/)

#### Libri

[Il mondo delle cose senza nome](https://www.ombreeluci.it/2005/il-mondo-delle-cose-senza-nome-recensione/) , D. Rossi [Fratello Sole Sorella Down](https://www.ombreeluci.it/2005/fratello-sole-sorella-down/) , I.Manzato e F.Bellan