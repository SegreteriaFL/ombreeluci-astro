---
title: "Inclusion/Exclusion: l'esposizione degli artisti con disabilità di Sant'Egidio al Vittoriano"
date: "2018-12-06"
author: "Redazione"
theme: "cluster-0"
cluster_id: 0
slug: "inclusionexclusion-lesposizione-degli-artisti-con-disabilita-di-santegidio-al-vittoriano"
has_comments: false
tema_code: "T13"
tema_label: "Linguaggio, cultura e rappresentazioni"
categoria_menu: "Cultura"
issue_number: OEL-144
---

In occasione della giornata internazionale delle persone con disabilità e in chiusura dell’Anno Europeo del Patrimonio Culturale, la Comunità di Sant’Egidio e il MIBAC inaugurano il 7 dicembre 2018 nelle Gallerie Sacconi del Vittoriano INCLUSION/EXCLUSION, una mostra che invita il pubblico a riflettere anche attraverso l’arte su una delle questioni emergenti nel mondo contemporaneo: quella dei processi contrapposti di esclusione e inclusione: isolamento / integrazione, indifferenza / solidarietà, respingimento / accoglienza, paure / dialogo.

César Meneghetti e 52 artisti dei [Laboratori d’Arte della Comunità di Sant'Egidio](https://www.santegidio.org/pageID/30120/langID/it/ARTE-E-DISABILIT%C3%80.html) fanno giungere la loro voce su temi che inquietano e che interessano non solo l’Italia ma il mondo intero.
Le opere in mostra si collocano al termine di un lungo processo di formazione e approfondimento.
Meneghetti ancora una volta intreccia la sua opera con la loro. L’incontro dialogico e formativo con gli artisti contemporanei ha messo in moto un processo di corresponsabilità e partecipazione a doppio senso, che ha coinvolto l’artista e i Laboratori d’Arte. Si sono potenziati così il lavoro di rappresentazione e trasformazione sociale e culturale del mondo circostante e l’azione dei Laboratori verso una liberata creatività.

Nei Laboratori d’Arte della Comunità di Sant’Egidio le persone con disabilità, mettono in opera la loro verità e il loro pensiero. Sottratte ai processi di esclusione e di rifiuto sono liberate e, consapevoli di tutti i mezzi resi ormai disponibili da generazioni di artisti, comprendono e rappresentano l’esclusione degli altri.

INCLUSION/EXCLUSION presenta all’interno del Vittoriano dipinti, installazioni, fotografie, documenti, video e testi su temi che ci toccano tutti e ci interrogano: segregazione, migrazioni, guerra, periferie urbane e esistenziali, impegno umanitario e per la pace, difesa dei diritti, buone pratiche.

Le opere saranno esposte fino al 31 gennaio 2019.

Fonte: [Sant'Egidio](https://www.santegidio.org/pageID/30284/langID/it/itemID/28468/INCLUSIONEXCLUSION-l-esposizione-degli-artisti-con-disabilit%C3%A0-di-Sant-Egidio-al-Vittoriano.html)

<h3>Bastano 2€ al mese per sostenere Ombre e Luci. Dona subito.</h3><br><!-- --><form action="https://www.paypal.com/cgi-bin/webscr" method="post" target="_top"><!-- --><input type="hidden" name="cmd" value="_s-xclick"><!-- --><input type="hidden" name="hosted_button_id" value="UVHBN3Z23AM6N"><!-- --><input type="image" src="https://www.paypalobjects.com/it_IT/IT/i/btn/btn_donateCC_LG.gif" border="0" name="submit" alt="PayPal è il metodo rapido e sicuro per pagare e farsi pagare online."><!-- --><img alt="" border="0" src="https://www.paypalobjects.com/it_IT/i/scr/pixel.gif" width="1" height="1"><!-- --></form><!-- -->