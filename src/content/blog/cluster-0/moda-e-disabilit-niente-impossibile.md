---
title: "Moda e disabilità: niente è impossibile"
date: 2019-09-25
author: Redazione
slug: moda-e-disabilit-niente-impossibile
wp_id: 13104
original_url: "https://www.ombreeluci.it/?p=13104"
cluster_id: 0
has_comments: false
tags:
  - moda
umap_x: 8.855504035949707
umap_y: 7.833854675292969
umap_z: 8.320530891418457
issue_number: OEL-148
---

Quando moda e disabilità si incontrano niente è impossibile! Domenica 29 settembre alle 19.30 nel **Teatro Di Costanzo** **–** **Mattiello** di Pompei si terrà la quinta edizione de **“L’altra faccia della moda…Impossible is nothing”** , una serata di moda e spettacolo organizzata dalla Sezione UILDM di Ottaviano (NA).

« *L’idea è nata cinque anni fa da un gruppo di soci di **UILDM** Ottaviano per abbattere i pregiudizi e le barriere culturali. Anche una persona in sedia a rotelle può essere bella, elegante, avere una famiglia, un lavoro. Il messaggio che vogliamo trasmettere è che una vita normale è possibile e che la bellezza ha modi diversi di presentarsi* » spiega **Marilena Prisco** , organizzatrice della serata.

Nella prima parte della serata sfileranno insieme modelli con e senza disabilità. Gli abiti sono stati realizzati dagli studenti della Sezione Moda dell’Istituto di Istruzione Superiore “De Medici”, dalla stilista **Ilaria Russo** e dal mastro camiciaio **Alfredo De Luca** . Durante la sfilata sono previste esibizioni di danceability e l’intervento di **Benedetta De Luca** , modella con disabilità. Al termine sarà assegnato il **Premio Internazionale Eccellenze Italiane** che nasce con l’intento di valorizzare le vere eccellenze italiane che si distinguono nel loro settore di riferimento.

Il ricavato dell’evento servirà per installare rampe di accesso in locali e spazi aperti al pubblico nel territorio di Pompei.

### Bastano 2€ al mese per sostenere Ombre e Luci. Dona subito.