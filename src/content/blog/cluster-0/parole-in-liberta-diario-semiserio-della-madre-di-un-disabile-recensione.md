---
title: "Parole in libertà - Diario semiserio della madre di un disabile - Recensione"
date: "2013-12-14"
author: "Matteo Cinti"
theme: "cluster-0"
cluster_id: 0
slug: "parole-in-liberta-diario-semiserio-della-madre-di-un-disabile-recensione"
has_comments: false
tema_code: "T14"
tema_label: "Cinema e disabilità"
categoria_menu: "Cultura"
issue_number: OEL-124
---

Laura è una donna sui sessant’anni, pensionata, che vive con suo marito e Marco, un figlio faticoso da gestire tanto da bambino, quanto da adulto, in tutti i suoi 40 anni: Marco è autistico.

Parole in libertà è un titolo che descrive perfettamente la struttura di questo libro: Laura narra la quotidianità della vita con suo figlio trascrivendo quasi letteralmente i suoi pensieri, in una struttura libera, a formare un lungo flusso di concetti e dialoghi. Pensieri sinceri e vulnerabili che enfatizzano il carattere lunatico di Laura. Pensieri non sempre chiari e pensieri fuori luogo; pensieri cattivi, talvolta noiosi, talvolta frivoli.

Questo “diario semiserio” è un testo semplice, non pretende nulla se non raccontare un anno nella vita di Marco e Laura, che, con la scusa, ne approfitta per parlare di questioni etiche, sociali e spirituali, offrendoci diversi spunti di riflessione.

*Matteo Cinti*, 2013