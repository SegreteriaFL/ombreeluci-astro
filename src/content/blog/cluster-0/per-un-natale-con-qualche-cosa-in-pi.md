---
title: Per un Natale con qualche cosa in più
date: 2001-12-25
author: Huberta Pott
slug: per-un-natale-con-qualche-cosa-in-pi
wp_id: 21836
original_url: "https://www.ombreeluci.it/?p=21836"
cluster_id: 0
has_comments: false
tags:
  - natale
  - dritte
umap_x: 5.6948323249816895
umap_y: 5.989986896514893
umap_z: 12.30004596710205
issue_number: OEL-76
---

Cari amici, il Natale è alle porte e tutti abbiamo un pensiero fisso che diventa poco a poco una vera preoccupazione: " **Cosa posso regalare** ai genitori, ai figli, ai nonni, ai suoceri e agli amici quest'anno? Deve essere qualcosa che ancora non hanno, che faccia bella figura, che abbia un certo valore economico... per di più non posso dedicare troppo tempo all'acquisto perché di tempo libero non ne ho e quindi... finirà con la solita frenetica corsa fra i negozi...”

**Cerchiamo di essere sinceri** : abbiamo già tantissime cose: quante televisioni in casa, quanti soprammobili, vasi e pentole, cellulari e videogiochi. Anche le stanze dei nostri figli sono spesso troppo ingombre di giochi, vestiti, oggetti vari.

**Perché non trasformiamo i regali, per una volta, in piccoli gesti di solidarietà?** E un'occasione per insegnare ai nostri figli che l’accumulo di beni non è l’obiettivo più importante da realizzare ma che altre sono le cose che contano davvero.

Forse alcuni amici hanno già preso iniziative diverse e molti sono impegnati nella vita sociale e solidale. Eppure penso che quest’anno tutti dovremmo fare qualcosa di più e di diverso.

Piccole cose, certo. **Potremmo intanto insegnare ai nostri bambini più piccoli** che loro stessi, con carta colori e forbici o con plastilina e pasta di sale possono realizzare, senza spendere, regali per i genitori, i nonni, gli amici. **E noi adulti se vogliamo, o dobbiamo, fare dei piccoli doni perché non li acquistiamo nelle Botteghe della solidarietà,** o negli *stand* delle cooperative sociali o nelle mostre vendite dei laboratori delle persone disabili, iniziative assai numerose proprio nel periodo natalizio?

**Si può anche decidere insieme** , genitori e figli, nonni zii e cugini e amici più cari **che, per quest'anno niente scambio di doni ma un’unica grande adozione a distanza** ... così la famiglia e il giro di amici si allarga! Si può decidere di invitare per la festa di Natale chi è più solo, chi sta male, chi non ha la casa piena di oggetti utili ed inutili o chi, pur avendo la casa piena zeppa, è infelice lo stesso.

Piccole cose certamente che saranno meno piccole e insignificanti se saranno l’inizio per un nuovo modo di vivere le feste. Buon Natale a tutti.

Per gli acquisti, vi segnalo gli indirizzi delle **Botteghe della Solidarietà del Consorzio BDS** “Per un’economia solidale” - Via Sandro Pertini, 24/C - Martellago (VE)

### Punti vendita solidali:

- Rialto, San Marco 5164 - Venezia - Via San Martino e Solferino, 33 - Padova - Via Ripetta 262 (Piazza del Popolo) Roma - Piazza San Zeno 3 - Cassano d'Adda (MI) - Via Cavour 51 - Monterotondo (Roma) - Via Don Santo Fumagallo 11 - Pozzo d'Adda (MI) - Prato della Valle 110 - Padova - Vico Fico al Purgatorio - Napoli • Piazza Bonomo 10 - Formia (LT)

Esiste anche una organizzazione di **botteghe, CTM - Centro Terzo Mondo,** che vendono i prodotti del “Commercio Equo e Solidale”.

Per sapere dove è una bottega CTM nella vostra città, chiamateilnumero telefonico 0471/97.53.339

- Huberta Pott, 2001