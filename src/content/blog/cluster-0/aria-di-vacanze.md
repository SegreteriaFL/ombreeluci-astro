---
title: Aria di vacanze
date: 1979-09-16
author: Mariangela Bertolini
slug: aria-di-vacanze
wp_id: 45575
original_url: "https://www.ombreeluci.it/?p=45575"
cluster_id: 0
has_comments: false
umap_x: 7.206485271453857
umap_y: 6.615573406219482
umap_z: 10.919306755065918
issue_number: INS-23
---

Ecco: l'anno scolastico sta per finire e c’è nell'aria, aria di vacanza. C'è chi fa progetti con la famiglia ed è con un pò di dispiacere che dice arrivederci alla famiglia di Fede e Luce. C'è chi fa progetti - vacanza Fede e Luce « Piccole gocce nel mare dei bisogni che conosciamo bene e ai quali vorremmo rispondere: Marymount, campeggi in montagna, soggiorni al lago e al mare…

A tutti, a ciascuno, buon riposo, buoni soggiorni al mare o in montagna.

Il nostro pensiero affettuoso va soprattutto a chi non potrà fare vacanze: chi per ragioni di salute, chi per ragioni di lavoro chi per ragioni di soldi. Per tutti, per chi parte e chi resta, questo numero di "Insieme", dedicato ai nostri amici più colpiti, vorrebbe essere una volta di più segno di unione fraterna gli articoli, le lettere - arrivate da ogni parte del mondo i resoconti ampi delle attività di quest'ultimo perioDo le riflessioni, i saluti, le speranze , le sofferenze, ci aiutino a credere che Fede e Luce è, per tutti quelli che ci credono, un vincolo di amicizia che si fa, col tempo, sempre più profondo.

Ed è un'amicizia che allarga, che si moltiplica: nella cartina qui accanto abbiamo cercato di illustrare 4 punti in cui Fede e Luce vive in Italia o sta sorgendo e sorgerà se Dio lo vorrà.

A ciascuno di noi; piccolo o grande, il compito di mantenere i legami durante questo periodo estivo; mandate cartoline, ricordi; lettere, suggerimenti; chi vuole e si trova di passaggio e sappia che troverà degli amici pronti ad accoglierlo e ad aiutarlo se ce ne fosse bisogno.

Che la Comunione — tema di riflessione e di impegno per l'anno 1979 - sia vissuta da tutti in unione con tutti, nel riposo, nell'impegno, nella preghiera di ringraziamento per le grandi cose che Dio fa per ognuno di noi - nonostante tutto.

*Mariangela Bertolini* , 1979

[**Mariangela Bertolini**](http://www.ombreeluci.it/author/mariangela-bertolini/)

Nata a Treviso nel 1933, insegnante e mamma di tre figli tra cui Maria Francesca, Chicca, con una grave disabilità. È stata fra le promotrici di Fede e Luce in Italia. Ha fondato e diretto Ombre e Luci dal 1983 fino al 2014.

[Tutti gli articoli](http://www.ombreeluci.it/author/mariangela-bertolini) di Mariangela