---
title: ArcheoCasilina – Recensione
date: 2022-06-06
author: Lars Porsenna
slug: archeocasilina-recensione
wp_id: 28579
original_url: "https://www.ombreeluci.it/?p=28579"
cluster_id: 0
has_comments: false
umap_x: 8.714330673217773
umap_y: 10.812088966369629
umap_z: 7.167830467224121
issue_number: OEL-160
---

Adicembre 2021 ha visto la luce questo piccolo e agile **vademecum che punta a far conoscere i resti archeologici disseminati nella periferia Est di Roma** , un patrimonio storico spesso sottovalutato se non proprio sconosciuto anche agli stessi abitanti. A realizzarlo i ragazzi del [**Centro Diurno «La Fabbrica dei Sogni»**](https://cdlafabbricadeisogni.wordpress.com/) (zona Torre Maura) con l’aiuto degli operatori dei laboratori di archeologia, fotografia e informatica. Molto efficace l’idea di scegliere la linea della Metro C come direttrice del racconto: a ogni fermata è dedicato un capitolo corredato da schede dei reperti e mappa per raggiungerli. Oltre alle agili informazioni storiche, colpiscono i commenti degli autori che, **in maniera spesso schietta e spiazzante, offrono un punto di vista originale sui frammenti di storia.** Una piccola guida, insomma, che è anche un invito ad andare a scoprire questa Roma sconosciuta in un viaggio, iniziato più di 2000 anni fa, che arriva fino al secondo dopoguerra fra sepolcri, ponti, torri, cisterne e catacombe.

 ### ArcheoCasilina **Autore** : AA.VV. **Editore:** Universitalia **Pubblicato:** dicembre 2021 **Pagine:** 120 **Prezzo:** 10€ **ISBN:** 8832935244