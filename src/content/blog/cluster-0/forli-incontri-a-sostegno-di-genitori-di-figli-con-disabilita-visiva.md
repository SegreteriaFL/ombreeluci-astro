---
title: "Forlì: incontri a sostegno di genitori di figli con disabilità visiva"
date: "2019-09-13"
author: "Redazione"
theme: "cluster-0"
cluster_id: 0
slug: "forli-incontri-a-sostegno-di-genitori-di-figli-con-disabilita-visiva"
has_comments: false
tema_code: "T02"
tema_label: "Famiglie, genitori, fratelli"
categoria_menu: "Famiglie"
issue_number: OEL-148
---

Torna a Forlì l’appuntamento col ciclo di **incontri per genitori di figli con disabilità visiva. Il percorso di sostegno alla genitorialità è un progetto rivolto a tutte le famiglie del territorio, promosso e organizzato da**Uici (Unione Italiana dei Ciechi e degli Ipovedenti)** della sezione territoriale di Forlì e Cesena. Gli appuntamenti - previsti **dal 13 settembre al 6 dicembre** - si terranno nella sede di **Uici, in Piazzale della Vittoria 12. "*Obiettivo di questo progetto è offrire ai genitori uno spazio di dialogo e confronto in gruppo per favorire l’autonomia e la crescita armonica dei propri figli, e aumentare il benessere personale e familiare*", viene spiegato.

A condurre gli incontri sarà **Sara Valerio**, psicologa-psicoterapeuta specializzata nell’area disabilità, sostegno alla genitorialità, esperta nella conduzione di interventi psicologici di gruppo. La dottoressa è aderente al coordinamento Emilia Romagna ed iscritta all’elenco nazionale degli psicologi formati nel progetto nazionale *Stessa strada per crescere insieme* (protocollo Uici e Cnop Consiglio Nazionale Ordine degli Psicologi) per il sostegno dei genitori di figli con disabilità visiva e pluridisabilità.

Gli incontri sono in programma:

- Venerdì **13 settembre**, dalle 17.30 alle 19.30
- Venerdì **27 settembre**, dalle 17.30 alle 19.30
- Sabato **12 ottobre,**dalle 10 alle 12
- Sabato **26 ottobre**, dalle 10 alle 12
- Venerdì **8 novembre** dalle 17.30 alle 19.30
- Venerdì **22 novembre** dalle 17.30 alle 19.30
- Venerdì **6 dicembre** dalle 17.30 alle 19.30
- Saranno inoltre organizzati due colloqui genitoriali di avvio e conclusione del percorso con date e orari concordati insieme ai genitori.

Valerio concentrerà l’attenzione su diverse tematiche. Affronterà infatti il tema **“Genitori e persona” con un focus sulle emozioni, i vissuti e le relazioni** che si sviluppano nell’accompagnare la crescita dei propri figli. Rispetto invece al tema **“Essere figlio con disabilità e persona”** affronterà emozioni, vissuti, le relazioni che si sviluppano crescendo in famiglia e nel rapporto con il mondo. Infine, rispetto all’argomento **“Genitori e figli di fronte agli altri”** si parlerà di parenti, conoscenti, operatori dei servizi ed istituzioni. I partecipanti saranno stimolati a esprimere i propri vissuti, preoccupazioni, dubbi e desideri da condividere con altri genitori ed elaborare le proprie emozioni e riflessioni insieme al gruppo.
Per partecipare:** è richiesto un contributo a famiglia di 50 euro con libera partecipazione di uno o entrambi i genitori. Per iscriversi è sufficiente telefonare alla sede Uici allo **0543402247** dal lunedì al venerdì dalle 8 alle 12 e mercoledì pomeriggio dalle 15 alle 19 (email **uicfo@uiciechi.it).

Fonte: [Forlì Today](http://www.forlitoday.it/cronaca/torna-il-ciclo-di-incontri-dedicato-a-genitori-di-bambini-con-disabilita-visive.html)

### Bastano 2€ al mese per sostenere Ombre e Luci. Dona subito.