---
title: Inneschiamo la valanga?
date: 2021-07-28
author: Giulia Galeotti
slug: inneschiamo-la-valanga
wp_id: 26563
original_url: "https://www.ombreeluci.it/?p=26563"
cluster_id: 0
has_comments: false
umap_x: 5.555165767669678
umap_y: 9.51310920715332
umap_z: 9.282241821289062
issue_number: OEL-156
---

«Rimango a fissarmi nello specchio di papà per forse venti minuti. Non capisco. A me sembra di essere carina. **Perché gli altri non vedono ciò che vedo io?** » si chiede la tredicenne Maleeka, protagonista di [*The Skin I’m In. Il colore della mia pelle*](https://www.giunti.it/catalogo/the-skin-im-in-il-colore-della-mia-pelle-9788809884144) di Sharon G. Flake (traduzione di Maria Bastanzetti, Giunti 2021). Già, perché? Che poi, cosa vediamo noi quando guardiamo? Qualche giorno fa, mia madre mi ha dato il ritaglio da una rivista che aveva messo in serbo per me: era la pubblicità di un marchio di moda con una modella con la sindrome di Down. Io, per strada, avevo incrociato quell’invito agli acquisti, ma non avevo notato il cromosoma in più di una delle giovani ritratte: avevo visto troppo, o troppo poco? Sono un’osservatrice distratta o ho dato prova di una ricca nozione di normalità?

Su Twitter, [Melissa Blake](https://twitter.com/melissablake) , giornalista e modella statunitense il cui aspetto è determinato da una rara malattia genetica (la sindrome di Freeman-Sheldon), **posta ogni giorno un autoscatto rivendicando così il suo diritto a essere com’è, e a essere guardata per com’è** . Lei che, tra le altre aggressioni subite, è stata oggetto di un’iniziativa feroce su TikTok: i genitori di alcuni bambini hanno filmato le reazioni dei loro figli davanti a foto di persone con disabilità presentate loro come i nuovi maestri di scuola.

**«Guardami, questa/questo sono io» è il tema del nostro focus.** «Guardami, questa/questo sono io» è la frase che la persona con disabilità dice innanzitutto a se stessa (Laura Coccia); è ciò che la persona fragile suggerisce di fare, non solo verbalizzandolo, a chi le è più vicino, come un genitore o una sorella (Giorgia Fontani); è l’invito che, dopo aver iniziato il suo viaggio nel mondo, il fotografo Christian Tasso si è sentito rivolgere dai suoi modelli dall’Africa all’Europa, dalle Americhe all’Asia (Enrica Riera); è, infine, il diritto che viene negato quando la disabilità viene cancellata, quando le si impedisce di disturbare il nostro sguardo (Vittore Mariani). Gli articoli di questo focus sono solo un piccolo spunto, un sassolino… Inneschiamo la valanga? Testimoniamo che è possibile guardare davvero le persone che vediamo?

*Editoriale* ** ** [**Nove punti**](https://www.ombreeluci.it/2021/nove-punti/) di Cristina Tersigni

*Focus: Guardami, questa/questo sono io* [**Inneschiamo la valanga?**](https://www.ombreeluci.it/2021/inneschiamo-la-valanga/) di Giulia Galeotti **Cosa c'è sotto gli aggettivi** di Laura Coccia **Con gli occhi di Corrado** di Giorgia Fontani **Chi mettere al centro dell'obiettivo?** di Enrica Riera **Eliminarli dalla nostra vista** di Vittore Mariani

*Intervista* **Far vivere il luogo (e le persone) di cui si è custodi** di Cristina Tersigni

*Dall'archivio* **Quel vecchio signore che non conosciamo** di Marie Hélène Mathieu

*Testimonianza* [**Mio figlio, che non voleva vedermi piangere**](https://www.ombreeluci.it/2021/mio-figlio-che-non-voleva-vedermi-piangere/) di Grazia Maria Romanini

*Associazioni* **Quante cose possono nascere intorno a un libro** di Cristina Tersigni

*Fede e Luce* **Piccole cronache dalla Lunigiana** dalla Provincia di Kimata

*Spettacoli* **Incapace di reinventarsi** di Claudio Cinus **Arriva Pablo, che vede il mondo a modo suo** di Matteo Cinti

**Dialogo Aperto **

*Libri* [**Maneggiare con cura**](https://www.ombreeluci.it/2021/maneggiare-con-cura-di-marco-bove-recensione/) di Marco Bove ** ** [**Una specie di scintilla**](https://www.ombreeluci.it/2021/una-specie-di-scintilla-recensione/) di Elle McNicoll [**E poi saremo salvi**](https://www.ombreeluci.it/2021/e-poi-saremo-salvi-recensione/) di Alessandra Carati ** Quello che non uccide** di David Lagercrantz

*Diari* **Padel, una parola che non si capisce** di Benedetta Mattei **Tornando a casa** di Giovanni Grossi