---
title: "Essere comunità – Newsletter n. 28"
date: "2021-01-15"
author: "Redazione"
theme: "cluster-0"
cluster_id: 0
slug: "essere-comunita-newsletter-n-28"
has_comments: false
tema_code: "T15"
tema_label: "Memoria e storia di Fede e Luce (opzionale)"
categoria_menu: "Storia"
issue_number: OEL-156
---

### OL incontra...

Un uomo che fa, e che pensa. Soprattutto un uomo che fa entrambe le cose benissimo: questo mese [O&L incontra Luigi d’Errico](https://www.ombreeluci.it/2021/ol-incontra-luigi-derrico/), sacerdote davvero vicino ai più fragili e neo Commendatore dell’Ordine al Merito Civile della Repubblica Italiana che, con Cristina Tersigni, parla dei grandi temi all’ordine del giorno: povertà, covid, persone con disabilità, impegno e responsabilità della Chiesa (e dello Stato). Un uomo, don Luigi, che, mentre parla, costruisce la comunità.

### Il libro del mese

È di mercoledì 13 gennaio la notizia dell’iniezione letale per Lisa Montgomery, omicida 53enne con disturbi mentali, prima donna giustiziata negli Usa in settant’anni. «Confondendo ancora una volta la vendetta con la giustizia e minacciando l’essenza stessa dell’essere comunità», questa drammatica vicenda solleva, tra gli altri, l’urgente tema dei malati mentali rinchiusi nelle prigioni come detenuti comuni. Un aspetto questo che, in riferimento all’Italia, [emerge nel libro di Sergio Abis](https://www.ombreeluci.it/2021/il-disagio-mentale-nelle-carceri-italiane/) *Chi sbaglia paga* (Chiarelettere 2020), presentato da Giulia Galeotti.

### E poi arriva il Natale

«Quanto li tenete i poveri che ospitate?» chiesero un giorno a Dorothy Day. «Per sempre – rispose lei – Vivono con noi, muoiono con noi e preghiamo per loro dopo che sono morti». La risposta dell’attivista sociale statunitense, fondatrice del Catholic Worker, rispecchia perfettamente cosa sia una comunità. E nel nostro cercare di esserlo, vogliamo con voi qui ricordare tre persone che ci hanno recentemente lasciati: dopo aver camminato insieme, dopo averli salutati, è arrivato il momento della memoria e della preghiera per [Daniele Corrias](https://www.ombreeluci.it/2021/ricordo-daniele-corrias/), [Armando Morzilli](https://www.ombreeluci.it/2021/una-missione-fino-in-fondo/) e [Gennarino Gagliotta](https://www.ombreeluci.it/2021/lettera-a-gennarino/).

### 0-13

Si può dire che da quando sono nata sono stata sempre insieme a ragazzi disabili perchè faccio parte di una Comunità Fede e Luce.
Nella mia classe abbiamo un ragazzo autistico e quotidianamente ci adoperiamo tutti per cercare di capire come possiamo aiutarlo... ma puntualmente è lui che aiuta noi creando un clima di collaborazione e simpatia che sono indescrivibili.
La sua dolcezza e vivacità, ci coinvolgono e grazie al suo delicato modo di attirare la nostra attenzione siamo tutti partecipi e responsabili e questo fa della nostra classe una delle più allegre e serene dell'Istituto.
Per me la disabilità è un modo per sviluppare le doti che mi piace definire artistiche che permettono a questi ragazzi speciali di vivere la vita con vero ingegno! Insieme e grazie a loro possiamo farcela sempre e comunque tutti!
*(Chiara, 11 anni)*

### Il blog di Benedetta

####

#### Io sono in sciopero. E non da sola.

Io sono in sciopero. Abbiamo fatto la riunione di sindacale di tutta la classe e abbiamo deciso di non fare le lezioni online. Anche io ho deciso di fare sciopero. [**Continua a leggere... **](https://www.ombreeluci.it/2021/io-sono-in-sciopero-e-non-da-sola/)

### Il post del mese

https://twitter.com/ilasalvi/status/1349250840062734342

### Vita Fede e Luce

Durante il 2020 le comunità di tutto il mondo si sono impegnate a mantenere viva l'amicizia anche nel mezzo della pandemia, con decine di iniziative. La Segreteria Internazionale ha raccolto queste esperienze [in un libretto](https://www.fedeeluce.it/2021/01/07/fedeeluce-essenziale-pandemia/) (che presto sarà disponibile anche in italiano), per «aiutare tutti noi a imparare gli uni dagli altri – come augura Raul Izquierdo –, a incoraggiare nuove idee e vedere che la cura delle nostre comunità dipende da ognuno di noi, da ogni membro di Fede e Luce.»

Con uno sguardo all'anno passato ricco di gratitudine, iniziamo il 2021 con l'ottimismo e la positività di Flora Atlante, che ha voluto condividere con noi [i suoi auguri e i desideri](http://www.fedeeluce.it/2021/01/14/i-miei-grazie-e-i-miei-spero/) per l'anno che verrà.
Per altre notizie seguici su [Facebook](https://www.facebook.com/OmbreeLuciRivista/) e su [Twitter](https://twitter.com/Ombre_Luci).
[](https://t.me/OmbreELuci)

[Iscriviti subito](https://t.me/OmbreELuci) per ricevere le notifiche degli ultimi articoli

Iscriviti e ricevila ogni mese
Numeri passati