---
title: "Nell'intimo delle madri. Luci e Ombre della maternità - Recensione"
date: "2007-06-03"
author: "Cristina Tersigni"
theme: "cluster-0"
cluster_id: 0
slug: "nellintimo-delle-madri-luci-e-ombre-della-maternita-recensione"
has_comments: false
tema_code: "T15"
tema_label: "Memoria e storia di Fede e Luce (opzionale)"
categoria_menu: "Storia"
---

L'autrice di questo testo, psicologa e psicanalista francese, intraprende un viaggio nel profondo rivolto espressamente alle madri e al difficile e non scontato percorso individuale che porta dall’atto della filiazione all'essere e sentirsi madre. Vengono affrontati temi molto attuali (le tecnologie di procreazione, la richiesta di genitorialità delle coppie omosessuali, l'aborto, l'abbandono, l’infanticidio) e un modo per approfondirli in maniera più consapevole, non semplicemente davanti ad uno schermo o ad un giornale sempre preoccupati di evidenziare gli aspetti più scandalistici di ogni vicenda. Lo fa raccontando le donne che in vent'anni ha incontrato e aiutato, lontana da ogni giudizio, dando voce anche alle lacrime silenziose delle donne comuni.

Per confrontarsi con tutte le idee preconcette che abbiamo sulla maternità.

*Cristina Tersigni*, 2007