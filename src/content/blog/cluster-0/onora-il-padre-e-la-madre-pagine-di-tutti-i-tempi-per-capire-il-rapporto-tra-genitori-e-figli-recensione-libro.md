---
title: "Onora il padre e la madre - Pagine di tutti i tempi per capire il rapporto tra genitori e figli - Recensione Libro"
date: "2002-09-01"
author: "Maria Teresa Mazzarotto"
theme: "cluster-0"
cluster_id: 0
slug: "onora-il-padre-e-la-madre-pagine-di-tutti-i-tempi-per-capire-il-rapporto-tra-genitori-e-figli-recensione-libro"
has_comments: false
tema_code: "T02"
tema_label: "Famiglie, genitori, fratelli"
categoria_menu: "Famiglie"
---

In questa antologia l’Autore ha riunito poesie, brani letterari, saggi, dialoghi teatrali, scritti di psicologia, psicoanalisi e pedagogia spaziando dall’antichità ai nostri giorni, da Omero a Montale, dalla Bibbia a... Lucio Dalla. Tutti i personaggi che vi compaiono sono legati da un unico filo: tutti sono stati figli, molti sono stati padri e madri e, in queste pagine, parlano di paternità e di maternità. L’Autore che ha fondato nel 1988 l'[I.S.P. — Istituto di studi sulla paternità](http://www.ispitalia.org/) — sostiene che «nessuna reazione umana è più profonda più significativa (e perciò più misteriosa e contraddittoria) di quella che unisce un padre o una madre ai figli e i figli ai propri genitori. Il libro vuole essere un mezzo per conoscere più a fondo gli Autori e anche uno stimolo a riflettere sul rapporto che noi stessi abbiamo con i genitori e i figli.

Segnaliamo questo testo ai nostri lettori perché lo troviamo ricco di pagine interessanti, perché vi abbiamo ritrovato poesie che abbiamo amato e altre nuove che ci hanno colpito, perché **è affascinante entrare nell’intimità familiare dei grandi autori di ogni tempo,** perché leggere ad alta voce, recitare poesie, mettere in scena dialoghi e facili scene teatrali, può essere un buon investimento per il tempo libero di tutti quanti noi.

*Maria Teresa Cabras*, 2002