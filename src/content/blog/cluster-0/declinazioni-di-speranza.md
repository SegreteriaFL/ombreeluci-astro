---
title: Declinazioni di speranza
date: 2022-12-15
author: Cristina Tersigni
slug: declinazioni-di-speranza
wp_id: 33063
original_url: "https://www.ombreeluci.it/?p=33063"
cluster_id: 0
has_comments: false
umap_x: 8.037717819213867
umap_y: 6.089207649230957
umap_z: 9.799036026000977
issue_number: OEL-160
---

Qualche anno fa qualcuno ebbe l’idea di candidare la bicicletta al Nobel per la pace in quanto mezzo democratico, che non inquina, non causa guerre e favorisce la crescita di persone e comunità. Un oggetto, però, non può essere candidabile a quell’onorificenza e i promotori indicarono la federazione femminile di ciclismo afgana (di cui purtroppo non abbiamo più notizie aggiornate) per incarnarlo. L’idea, per niente peregrina, non portò a quanto sperato ma poneva l’accento su quanto la bicicletta trasmetta e parli di libertà. Dimensione essenziale tanto insita in quel mezzo che non sono mancate innovative modifiche per incrementarne l’accessibilità anche a diverse condizioni di disabilità.

Ne abbiamo avuto prova all’arrivo a Roma del viaggio di alcuni componenti della [comunità dell’Arche di Bologna, L’Arcobaleno](http://www.larchebologna.it/) , la cui impresa (di cui leggerete nel Focus) ha dato spunto e voglia di approfondire le possibilità e le grandi, gioiose soddisfazioni che bicicletta o tandem possono offrire veramente a tutti. Guardare il mondo attraverso le ruote (anche della sedia di un modello della Barbie, come vedrete) può davvero cambiare quel mondo!

Piccole cose nel cupo mare che circonda questi mesi? Sicuramente. Tanti anni fa Mariangela Bertolini su *Insieme* (lo troverete ripubblicato in Archivio, scrigno di contenuti passati ma sempre di grande ispirazione) ricordava che la speranza, così essenziale per la nostra vita (e scelta da Papa Francesco da guida per il Giubileo del 2025) è fiamma che, pur nella sua piccolezza, rimane capace di diradare il buio, soprattutto quello che ognuno di noi porta dentro.

E che rende possibile aver fiducia, vivere in comunione e in pace, camminare – e, perché no, pedalare! – insieme. Questo il nostro augurio per voi, cari lettori: possiate accogliere e far brillare piccole potenti fiammelle di speranza per il Natale, memoria di quella Speranza che, un giorno di duemila anni fa e da allora ogni giorno, si è fatta e si fa Bambino per noi.

*Editoriale* [**Declinazioni di speranza**](https://www.ombreeluci.it/2022/declinazioni-di-speranza/) di *Cristina Tersigni*

*Focus: Per pedalare tutti* [**Otto giorni per vent’anni**](https://www.ombreeluci.it/2023/otto-giorni-per-ventanni/) di *Cristina Tersigni* **Tandem in Trentino** di *Andrea Posa* **Invertire gli addendi** di *Cristina Tersigni* **Bari scintillante** di *Cristina Tersigni* **«Ce l’abbiamo fatta!»** di *Giampaolo Mattei*

*Intervista * [**Alberta e la Rivoluzione**](https://www.ombreeluci.it/2023/alberta-e-la-rivoluzione/) di *Giulia Galeotti*

*Testimonianza * [**Alla ricerca dell’altro da me**](https://www.ombreeluci.it/2023/testimonianza-giulia-cirillo/) di *Giulia Cirillo*

Dall'archivio **Avete mai provato...** di *Mariangela Bertolini*

*Associazioni * **Il piacere del contatto** di *Enrica Riera*

*Spettacoli* ** Il mondo come lo vediamo noi** di *Matteo Cinti*

*Fede e Luce * **Campi di giochi**

**Dialogo aperto**

*Libri * **A sua immagine?** a cura di *Alberto Fontana e Giovanni Merlo* **La più bella nuotata della mia vita** di *Anne Becker* **Abbassa il cielo e scendi** di *Giorgio Boatti* **Il grande cavallo blu** di *Irène Cohen-Janca e Maurizio A.C. Quarello*

*Diari* **Fiera di me stessa** di *Benedetta Mattei* **E.T. alla Bicoca** di *Giovanni Grossi*