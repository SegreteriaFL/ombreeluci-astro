---
title: "Buongustaio dell'arte"
date: 2020-08-18
author: Cristina Tersigni
slug: buongustaio-dellarte
wp_id: 21223
original_url: "https://www.ombreeluci.it/?p=21223"
cluster_id: 0
has_comments: false
umap_x: 6.986741065979004
umap_y: 7.548376560211182
umap_z: 9.420742988586426
issue_number: OEL-152
---

Non è proprio consueto sentir parlare un ragazzo di 13 anni con disinvoltura, e addirittura passione, delle principali opere e località d’arte d’Europa. Parlare al telefono con Matteo è un viaggio delle meraviglie, da Leonardo, passando per Van Gogh per finire poi, con i piedi finalmente per terra per la sua età, a Star Wars! Dice sua madre Francesca che «come la luce dello “spettro” – autistico ad alto funzionamento – ha una personalità dai colori intensi e sfumature diverse, più delicate e leggere. Matteo possiede un’ottima proprietà di linguaggio e una buona autonomia. Ha un carattere allegro e mite, il viso illuminato da un grande sorriso che regala generosamente a tutti, amici e sconosciuti. Buongustaio e sempre affamato, è scout e grande camminatore. E una delle sue caratteristiche più belle è la grande curiosità».

Matteo è un grande appassionato d’arte: rimane spesso colpito ed emozionato di fronte alle grandi opere, le osserva a fondo, quasi come se riuscisse a dialogare con loro. La sua materia preferita è la geografia e anche per questo è stato in tante città alla ricerca di opere e musei di cui ha studiato a scuola: a Parigi per la Gioconda, «una bellissima signora che sorride» o a Firenze per il David di Michelangelo «ma quella fuori è una copia, quella vera invece è nel museo!» … E proprio arrivato difronte al David di Michelangelo, quello vero “gigante!”, Matteo non è riuscito a trattener le lacrime dalla gioia: «Si è emozionato tantissimo! La sua felicità era palpabile… un miscuglio di fortissime emozioni che ha espresso con grandi sorrisi arrivando anche alle lacrime». Nella sua Roma, la prima opera ad incantarlo è stata, inevitabilmente, «la Sistina! Fatta tutta da Michelangelo!», con la sezione della cacciata di Adamo ed Eva dall’Eden, rimasta impressa più di altro.

Oltre a conoscere tantissimi artisti e luoghi d’arte, Matteo ha trovato nella pittura un importante canale espressivo riuscendo ancora meglio a comunicare, in assoluta libertà, i suoi stati d’animo che altrimenti rimarrebbero inespressi. E l’entusiasmo e l’originalità che ci mette, lascia tutti molto sorpresi. Incomprensibilmente…

*Editoriale* ** ** [**Nutrire talenti**](https://www.ombreeluci.it/2020/nutrire-talenti/) di Cristina Tersigni

*Focus: Viaggio nell'arte * **Il linguaggio dell’art** e di Marta de Rino ed Eleonora Secchi **Metti da parte la fretta** di Gianni Verni **Ferma lo sguardo** di Cristina Tersigni **Estemporanea e personale** di Giorgiana Tinazzo **Buongustaio dell’arte** di Cristina Tersigni

*Intervista* **Il diritto a un libro vero** di Giulia Galeotti

*Testimonianze* [**Forse una ragione c'è**](https://www.ombreeluci.it/2020/forse-una-ragione-ce/) di Stefano Nasuti

*Dall'archivio* [**Un pomeriggio chiamato laboratorio**](https://www.ombreeluci.it/1988/lavorando-insieme-un-pomeriggio-chiamato-laboratorio/) di Francesca Polcaro

*Associazioni* **Museo per tutti** di Cristina Tersigni

*Fede e Luce* **Noi, non io** di Serena Sillitto

*Spettacoli* **Accarezzando insieme l'erba** di Enrica Riera

*Rubriche* **Dialogo Aperto n. 151** **Vita Fede e Luce n. 151**

*Libri* **Il cuore è una selva** di Novita Amadei **Il chiosco** di Anete Melece **Malintesi** di Bertrand Leclair **Un'esperienza personale** di Kenzaburo Oe

*Diari* **Caro presidente Sergio Mattarella** di Benedetta Mattei **Natura e musica** di Giovanni Grossi