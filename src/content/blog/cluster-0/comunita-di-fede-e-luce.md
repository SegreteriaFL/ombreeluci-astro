---
title: "Comunità di Fede e Luce"
date: "1981-06-16"
author: "Redazione"
theme: "cluster-0"
cluster_id: 0
slug: "comunita-di-fede-e-luce"
has_comments: false
tema_code: "T15"
tema_label: "Memoria e storia di Fede e Luce (opzionale)"
categoria_menu: "Storia"
issue_number: INS-30
---

### Comunità Santa Maria delle Grazie

*87067 Rossano (Cosenza)*

La preghiera liturgica, il lavoro manuale e l'accoglienza sono il centro di questa giovane comunità monastica, legata alla comunità di Taizé e al movimento Pax Christi. D'estate ricevono gruppi che intendono approfondire la vita cristiana. Nell'accoglienza si hanno giorni di lettura guidata della Parola di Dio, di preghiera comune e solitaria, di incontri (molto interessanti!) con persone e gruppi della Chiesa locale. Data la piccolezza del convento si deve preavvisare l'arrivo.

### Comunità Cristiana di Formazione

*41, rue de la Tranchée 86000 POITIERS (Francia)*

La Comunità Cristiana di Formazione è formata da 400 giovani, dai 18 ai 30 anni, sposati o no, ragazzi e ragazze che vivono la speranza di un possibile mondo nuovo. La Comunità organizza nel mese di luglio un ciclo di formazione, molto interessante, che aiuta a:

- prendersi un momento di sosta

- scoprire le strade che aiutano a diventare più pienamente se stessi

- percepire meglio chi è Dio e cosa significa la vita con Lui

- incontrare una Comunità Cristiana che testimonia un nuovo modo di vivere possibile per tutti

- capire la crisi della nostra civiltà

- fare l'esperienza di un popolo che si incammina

- diventare artigiani di un mondo nuovo.

Per ulteriori informazioni chiedere in Segreteria Fede e Luce o scrivere direttamente in Francia.