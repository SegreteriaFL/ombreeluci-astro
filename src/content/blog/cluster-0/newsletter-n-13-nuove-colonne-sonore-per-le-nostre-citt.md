---
title: Newsletter n. 13 – Nuove colonne sonore per le nostre città
date: 2020-04-03
author: Redazione
slug: newsletter-n-13-nuove-colonne-sonore-per-le-nostre-citt
wp_id: 17458
original_url: "https://www.ombreeluci.it/?p=17458"
cluster_id: 0
has_comments: false
umap_x: 6.158132553100586
umap_y: 5.966759204864502
umap_z: 8.892507553100586
issue_number: OEL-152
---

«Nulla è più punitivo che dare a una malattia un significato – perché quel significato sarà invariabilmente moralistico» scriveva Susan Sontag nel lontano 1978. Nel bel mezzo di questa crisi sanitaria globale che travolgendo il nostro presente sta allungando la sua ombra sul nostro futuro, le parole dell’intellettuale statunitense tornano a interrogarci. Ora che stanno cambiando tante cose, innanzitutto le colonne sonore delle nostre città, e delle nostre preghiere – [compresa quella storica](https://www.ombreeluci.it/2020/sulla-barca-in-piazza-san-pietro/) del Papa il 27 marzo che Giulia Galeotti commenta.

Dal nord, i racconti sono di un silenzio irreale squarciato di continuo dalle sirene delle ambulanze; dal sud, nella plastica quiete si spandono suoni (come il rintocco delle campane o il cinguettio degli uccellini) fino a ieri inghiottiti dal caos. Difficilmente avremmo immaginato di sentire passare auto con il megafono accesso che non fosse il fastidioso arrotino: eppure, quanto daremmo per sentirlo di nuovo nel suo anacronistico appello, al posto della voce metallica che ci intima (giustamente) di non uscire.

Restare in casa non è uguale per tutti – la livella esiste solo nelle favole. Però scalda almeno un po’ il cuore vedere che quei racconti di questo tempo difficile che [abbiamo ascoltato nelle ultime newsletter di Ombre e Luci](https://www.ombreeluci.it/?s=coronavirus) hanno invaso anche la grande stampa nazionale. Perché le persone con disabilità e i loro familiari sono cittadini a tutti gli effetti, e hanno il diritto che la loro storia sia la storia di una nazione intera. Noi intanto continuiamo il nostro racconto, questa volta affidato a Mariangela Loffredo, che ci introduce [nel quotidiano di un centro diurno](https://www.ombreeluci.it/2020/centri-diurni-coronavirus/) romano rimasto sempre aperto; ad Alessandro De Simone, [che non riesce a riconoscersi](https://www.ombreeluci.it/2020/adesso-saremo-tutti-diversi/) più in quanto ha scritto solo pochi mesi fa; e a Laura Coccia che, ricordando la sua prima esperienza di quarantena dal mondo quando aveva 7 anni, ci rivolge un [invito anche per il dopo](https://www.ombreeluci.it/2020/autocertificazione-non-basta/) . Per quando tutto questo sarà finito.

**Le ricette –** Oltre ai racconti, questa volta vogliamo suggerivi delle cose da fare. Stando alle cronache, sugli scaffali dei supermercati sono ormai introvabili farina e lievito perché le cucine delle nostre case sono diventate (o sono tornate?) il centro di tante cose. Ed ecco allora alcune proposte culinarie per voi, oltre a quella della nostra blogger Benedetta: una di Nicla Bettazzi (il cui augurio è che il profumo buono dello [*strucolo de pomi*](https://www.ombreeluci.it/2020/il-profumo-dello-strucolo-de-pomi/) accompagni i nostri pensieri), l’altra di Giuliana Siclari (la [caponata di Celli](https://www.ombreeluci.it/2020/la-caponata-di-celli-che-unisce-litalia/) che unisce l’Italia). Ricette che non sono fatte solo di ingredienti, quantità e temperature, ma anche di storie.

**I giochi –** Per questi giorni di permanenza forzata in casa vi ri-proponiamo [qualche gioco](https://www.ombreeluci.it/2020/giochi-da-fare-a-casa-passare-tempo-noia/) che nel corso degli anni abbiamo sperimentato a Fede e Luce. Ovviamente quelli da fare al chiuso, sperando che possano aiutarvi ad affrontare con un sorriso questo periodo difficile. E perché, tra un gioco e una ricetta, non ci raccontate cosa state inventando per cercare di trascorrere le giornate in maniera un po’ diversa? Fatecelo sapere nei commenti o via email: anche noi abbiamo bisogno di suggerimenti!

 **日本から! ovvero dell'arrivo di Ombre e Luci in Giappone –** Un viaggio inaspettato, di quelli che anche in tempi normali sarebbe difficile da programmare: attraverso un [tweet](https://twitter.com/nponoir/status/1241172793246523400?s=20) , un [articolo](https://www.ombreeluci.it/2020/il-corpo-dellamore/) di Cristina Tersigni ha raggiunto l’Estremo Oriente, e precisamente il Giappone. A riprova di come la voce di Ombre e Luci arrivi davvero lontano! (Quindi seguiteci anche voi su Twitter: si viaggia molto…)

---

### [**Il blog di Benedetta**](https://www.ombreeluci.it/il-blog-di-benedetta/)

#### [Che devo fare di più?](https://www.ombreeluci.it/2020/che-devo-fare-di-piu/)

Siccome io sono molto brava come cuoca, come cameriera e pure alla reception, e siccome io devo stare a casa e questo coronavirus mi ha proprio super stufatissimo, io dico a tutti la ricetta per mangiare cose buone. [Continua a leggere..](https://www.ombreeluci.it/2020/che-devo-fare-di-piu/) .

---

https://www.facebook.com/fedeeluceonlus/posts/3046494318723612?__xts__[0]=68.ARBthcnxWmebeTiMzM90YIA9Qx70DVmkVvrCYOt8WfyYaCGY6Uk2fL-TEdj5IvNeyKFEKy5otRwS7_eI_D4eu6U63mPoBbTmQIvywdaF1i6KybkisHC6tke-RiFA_ENMA6VXEVmwsAJmefXSfc7w3LADO9sxIJQQPPPuQNJn2zhoanNa4QDY5qFIL7BKP8tfkQDjIYrJw-44K9ziWPBSkTc14AKTno20iRHbREzLxA9i8vp5evT44A7f6JJvABM0QVX6riB5Xx1cjQWBp7fTBXmEe2H61PiqE12dgNV8i4no4sUtnKx3uvK8taomanSNmx7THa8bJLnLWvX784l51kJquSe6fXhi9cwx9LJWGvZthp_J9SikpbJfL6nrt_myuLVm2M-l5qIISGkOX5oxSaEhAOlMRUzRzo-RweCgRTJtC_TNSnl1IlPBMM25rcI7PjLEOJAik4WFC4eMgqRuuwzp5wbzflN9urQQgDClAHJxPzA-aPqHtavacClVof_GhzFD&__tn__=-R

### Vita Fede e Luce

Continuano ad arrivare foto e video per #ViciniADistanza! Dal fronte culinario, Matteo ci ha deliziato con una [pasta fatta in casa](https://www.facebook.com/fedeeluceonlus/videos/1070463049987284/) per il compleanno di Luisa, mentre sono state ben due le gare di cucina della comunità di S. Gregorio (prima un [omaggio all'Italia](https://www.facebook.com/fedeeluceonlus/posts/3025584637481247?__xts__[0]=68.ARCYVA_T6GaHc3J-ZfxqZwmkPqr1WzLBgettC-rMYXm441xyw63aM1fKpH_pLnTfGW_4VrUUm0itvrTmgr4bogXfmMEyhcy-5RPFpYMwBu-uTuQkw8VuEH5znAbJW5UncYhPY6uSToEC7h8pGnNiM1OB1OgZ1fcW02HyzD9p34KRC1sIq8C2UUFzTLV74DffC1IzmTCtT70POuIqNcVL6la2B8wcTc5ysQ5ClGxeNWYFUBa7gsAYJs7hMwV0jT9AA3nSWwBSl_OKEMTmR5IpuQajmfSHzlw0sImGi8M39vLX58L7Z0xZWg2Thqh9K9ip0Q7DAewhgU9owz5WhjwIdi6lSw&__tn__=-R) e poi uno scontro tra [nord](https://www.facebook.com/fedeeluceonlus/posts/3048448315194879?__xts__[0]=68.ARBY7cwQ4dPigZbI10HF4jwdHbaGWnq4CE9qFEXsG4zn5xkaghfMrbAPJ1-VMYjV8Ov12wl5Fbgy1dvUm2gv6LVEyfhdeRhizpAOfUdWLKTM4flc_C-7KY-fbX84VJRLKP1iQQgIi29_ub9qOireEw8a18DvnSFwQCO_YzfAB-Esx5dyEqY7o_TQGekaYe8cPvu6Bh41Ur-Akl0PWhXMI1aWb4EwVSArv_Eq0WkFZAP2Z4UqOg3o34IrW6kyKZWsfmiMS7jWgM8pHiGX6r68ttOvEQwjw25aQhTzJ7Tm4WXXr1jhHRKkerIDxTXESsJu3E9I_KeWlKR4nzmtlR5vdP4XKw&__tn__=-R) , [centro](https://www.facebook.com/fedeeluceonlus/posts/3048462531860124?__xts__[0]=68.ARDI0Mf4IciKQNjJwMNTNGok9yPzIjEuBwHlpdZeGnXtO2mOt1nrn-Q498NY9I9SGRNwQjJGGFGOstqMRT1TjXXYWJV_rwzutA342qClQyqOJOo-2FduBS6RRG3CgjEzQRGFa6GiOZwkZZlNNGKKUF7KZbH_hH0zRAmg4Mabgrm-8DG9QRhzwPGGVZT2jAQV7Lz9QpQ1_ijNeYKfAKQ8gPR_sx2lrYx8Y5rKRAHZmN_OIkFpbME63YZWw4G7QAA4nq1HQrZ194msDCeqPTUePYfKxR61bKWQhCau7DDk5lWrLarTPlPNZ4v5yd77prTgX9ChEMXLgQWzlyEqiMBMshE7QQ&__tn__=-R) e [sud](https://www.facebook.com/fedeeluceonlus/posts/3048483015191409?__xts__[0]=68.ARA79arSNEVSlfa8K7yXrGNXJHlIVvjX2LMXCBdLXd9pADFk55PdwQ6j9HQ6kFxzgz-lpBmBkTVDrPZhwdACyYqH_Pv7VxIlB3-W6Ji7sSYU0sS1TXgE4a1KU1PJ-dayCJy7fSPB-AUGRHtgq2fKC3vVQAT-wtOS928A6RrxWn3s7sB-4rJT47w8Txdje-vguegh_ziiJY7zQ9P8aXTv9_eWTVdfWcWM0oW3CGqEo7kE8-0P9Jjz5F_JdhYQNCTLHTAzo0RRVWIUzCH4mwnNtLTptrKvIjA75Tr0EEq3VRYKnKC58ugU7idNzWE0jn7-WZGUWywdFsk4SmhV1KfWSbDiNA&__tn__=-R) !). Anche chi accompagna le comunità ha pensato di condividere qualcosa: sui nostri social trovate "le parole di luce" di [don Mauro](https://youtu.be/O3VarjIO7GM) , l'invito alla positività di [Liliana Ghiringhelli](https://www.youtube.com/watch?v=EXQOOIDR3vc) , e il sempre confortante cammino di quaresima con [don Marco Bove](https://www.youtube.com/watch?v=cvZobtAvJj4) . Chiude questa galleria una divertente [guida all'uso della mascherina](https://www.facebook.com/fedeeluceonlus/videos/1317579281761071/?__xts__[0]=68.ARDR7E_fPOcB9TZkA8x0yXbpQ23N-ziVbOImU3HYcKdW5Oe_m4e955eE7ZqVL3skuZdJEpt5s5T7QdMrOtlxVmXRiMFR5wdsE5dF7KQx5aLaYZQepyS3hflzSpJWObgTvbfkwEfk1MXOJRSxMO0sspXbtsL11HN_MHDr72R9xNjv42mV384Rkb06-hLUYW8TdcRDY9GumTTw1REoKdJ-qFbno9LgUsYae1jMY7yIiWzxyTjIQMYb3b07suUTPKh-_dXaJNrpHdIqvlMXeq2JNQ0Zvq6Dg3ewW0XrIk5ZiEaFy7W081lleFzNXTTNPC8HRA-J1YQAbRSSrb59bBBQZLaT6ODnJVI0kWhVeQ&__tn__=-R) ai tempi del coronavirus.

Fede e Luce Internazionale ha lanciato [il motto e il logo per il pellegrinaggio](http://www.fedeeluce.it/2020/01/02/50-anni/) di Lourdes 2021, un "tesoro da condividere" che mai come oggi diventa prospettiva di speranza per il futuro.

Durante il CdA (rigorosamente via Skype) di sabato scorso, si è deciso di rimandare a fine settembre l'assemblea per eleggere il nuovo consiglio di amministrazione di Fede e Luce onlus. A breve ulteriori dettagli.

---

**È Pasqua –** Avevamo forse dimenticato la potenza del suono delle campane, che disegna e scandisce il tempo della vita e accompagna, con dignità immensa, il dolore dei singoli e delle comunità. Lo attendiamo ora, come non facevamo da tempo, per la Pasqua ormai vicina: attendiamo le campane - con “la loro voce gioiosa e altalenante” capace di [rompere l’oscurità](http://www.campanaribergamaschi.net/2015/03/18/il-suono-delle-campane-nella-settimana-santa/) – che, come ricordava Mariangela Bertolini in [un editoriale](https://www.ombreeluci.it/2020/campane-a-festa/) del 2007, “chiamano alla festa e annunciano il più grande evento della storia del cristianesimo”.

La newsletter torna il 24 aprile. **Una serena Pasqua a voi tutti, cari lettori!**

**Per altre notizie seguici su [Facebook](https://www.facebook.com/OmbreeLuciRivista/) e su [Twitter](https://twitter.com/Ombre_Luci) . *Immagine di copertina © Kris Tremblay (Winnipeg, Canada) [@kristremblay](https://www.instagram.com/kristremblay/) **Numeri passati Iscriviti e ricevila ogni quindici giorni ** * **