---
title: "Proviamo un'altra volta"
date: 1993-09-09
author: Redazione
slug: proviamo-unaltra-volta
wp_id: 9292
original_url: "https://www.ombreeluci.it/?p=9292"
cluster_id: 0
has_comments: false
umap_x: 5.604297637939453
umap_y: 8.375510215759277
umap_z: 9.454045295715332
issue_number: OEL-44
---

P
uò capitare a tutti nell’esecuzione di un lavoro o nel corso di una esperienza difficile, durante la fatica indirizzata al raggiungimento di uno scopo, di dire «basta!». Basta, ci rinuncio, è impossibile; oppure: «ho ottenuto abbastanza, non è proprio quello che volevo ma bisogna accontentarsi»... E cosi ci accontentiamo del poco che abbiamo ottenuto o ci rassegnarne all’insuccesso totale. Questa specie di stanchezza o di rinuncia al «tentare ancora» nasce spesso e comprensibilmente anche quando si seguono, come genitori, educatori o amici, ragazzi con problemi diversi. Tante volte diciamo: «Le ho tentate tutte, ho faticato tanto, ho seguito i consigli di tanta gente ma... ma non riesco a farlo stare tranquillo... non vuole stare con gli altri... non si applica a niente... non perde quel vizio...» Oppure ci consoliamo così: «Prima era ancora peggio, ora qualche progresso lo ha fatto, più di così non può fare». Tutto ciò può essere vero. A volte, «non si può proprio fare di più» e ognuno di noi sa quanto è necessario e difficile accettare serenamente quello che non si può cambiare. Altre volte, invece, a un ennesimo tentativo, o per un caso fortuito, o in una situazione diversa, accade una cosa, bellissima: il nostro ragazzo, il nostro amico, il nostro alunno, insomma «lui» che aveva rifiutato mille volte il nostro invito, supera l'ostacolo, va oltre quel confine che pensavamo ormai insuperabile: acquista una nuova abilità, pronuncia una parola, non urla più, accetta un compagno... cammina senza aiuto... Sì, dobbiamo riconoscere che anche queste cose accadono; che, a volte, proprio quando non ci speravamo più, un situazione si modifica, una grossa difficoltà si risolve ed allora viene voglia di continure a combattere e sperare. Ecco perché questa nuova rubrica si chiama «Proviamo ancora, proviamo un'altra strada». Vuol essere infatti un invito a non stancarci, a cercare soluzioni sempre nuove per ottenere anche piccoli progressi, a non pensare davanti ad un primo miglioramento che «niente di più si può ottenere». Sotto questo titolo vorremmo pubblicare storie diverse vissute e raccontate da molti di noi, che testimoniano proprio queste piccole e grandi vittorie, che insegnino la speranza- la forza, di non arrendersi, la fantasia per tentare sempre nuove strade, pur di consentire a tutti i ragazzi che ci sono affidati di percorrere la loro strada, dando tutto ciò che è loro concesso di dare, conoscendo e godendo di tutto quanto è loro permesso di conoscere e godere. Questa pagina aspetta la tua storia per diventare una nuova rubrica. Scrivici a ombreeluci@gmail.com Questo articolo è tratto da
[Ombre e Luci n.43, 1993](http://www.ombreeluci.it/project/numero-43-quando-scende-la-sera/)

#### Editoriale

[Si fa sera](http://www.ombreeluci.it/1993/si-fa-sera/)
di Mariangela Bertolini

#### Se la notte è agitata

[Prima di andare a letto](http://www.ombreeluci.it/1993/prima-di-andare-a-letto/)
intervista a M.Réthoré
[Se dorme male](http://www.ombreeluci.it/1993/se-dorme-male/)
di D. Laplane
[Di notte bagna...](http://www.ombreeluci.it/1993/di-notte-bagna/)
di P. Lemoine
[Io grido verso te](http://www.ombreeluci.it/1993/io-grido-verso-te/)

#### Altri Articoli

[Imparando a vivere bene con Jimmy](http://www.ombreeluci.it/1993/imparando-a-vivere-bene-con-jimmy/)
di M.S. Tomaro
[Viviamo da soli](http://www.ombreeluci.it/1993/viviamo-da-soli/)
intervista a Romolo e Remo
[Quando i genitori si rimboccano le maniche](http://www.ombreeluci.it/1993/quando-i-genitori-si-rimboccano-le-maniche/)
di Antonio e Milena
[Ce l'abbiamo fatta](http://www.ombreeluci.it/1993/ce-labbiamo-fatta/)
di Milena

#### Rubriche

[Dialogo aperto](http://www.ombreeluci.it/1993/dialogo-aperto-n-43/)
[Vita Fede e Luce](http://www.ombreeluci.it/1993/vita-fede-e-luce-n-43-seminario-sulla-catechesi-delle-persone-con-handicap/)
[Proviamo un'altra volta](http://www.ombreeluci.it/1993/proviamo-unaltra-volta/)

#### Libri

[Cammino di preghiera](http://www.ombreeluci.it/2018/cammino-di-preghiera/)
, M. Quoist
[Esploderà la vita](http://www.ombreeluci.it/1993/e-la-vita-eplodera-itinerari-didattico-educativi-per-linsegnamento-della-religione-cattolica/)
, AA.VV.
[La cinquataseiesima colonna](http://www.ombreeluci.it/2018/la-cinquataseiesima-colonna-uno-strumento-concreto-di-autoformazione-per-chi-si-trova-in-una-relazione-daiuto/)
, M.Gillini e M.Tonni
[La forza del debole](http://www.ombreeluci.it/2018/la-forza-del-debole-vita-e-pensiero-di-dietrich-bonhoeffer/)
, E. Robertson