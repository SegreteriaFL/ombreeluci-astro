---
title: "Perché questo pellegrinaggio?"
date: "1975-07-03"
author: "Redazione"
theme: "cluster-0"
cluster_id: 0
slug: "perche-questo-pellegrinaggio"
has_comments: false
tema_code: "T06"
tema_label: "Pellegrinaggi, cammini e vita comunitaria in movimento"
categoria_menu: "Fede"
issue_number: OEL-50
---

Lo scopo principale di questo incontro è quello di permettere a tutti noi, qualunque sia il nostro handicap, di vivere un momento intenso di preghiera e di gioia, durante il quale potremo scoprire l'amore e la speranza che Gesù ci offre, nella Sua Chiesa.

Questo pellegrinaggio, se da una parte deve essere un aiuto per la fede dei genitori e dei loro figlioli handicappati, dall'altra deve esserlo anche per tutta la Chiesa. Essa infatti deve continuamente riscoprire il posto privilegiato del più piccolo e del più debole, quale oe lo ha rivelato Gesù.

Il pellegrinaggio deve significare che gli handicappati sono "a casa loro" nella Chiesa. Qualunque sia la loro condizione, nulla può impedire a Dio di comunicare a ciascuno lo Spirito Santo.

Fratelli in Gesù, essi devono essere riconosciuti come tali - ciascuno con la sua particolare missione e accolti nel cuore di tutte le nostre comunità: parrocchie, gruppi, movimenti ecc.

In questo spirito, il pellegrinaggio sarà una testimonianza autentica della Chiesa in un mondo senza gioia e indurito dal materialismo.
Rinnovarsi e riconciliarsi costituisce l'essenziale di questa iniziativa. Dio solo può cambiare il nostro cuore di pietra in cuore di carne, purché glielo chiediamo con fiducia e senza stancarci.
La Sua tenerezza ci permetterà di riconciliarci con noi stessi, con la vita, le difficoltà, le pene, con tutti quelli che ci circondano, che abbiamo offeso, o che ci hanno offeso.

Il pellegrinaggio non è fine a sè stesso.

L'incontro della riconciliazione non deve essere un fuoco di paglia che lascerebbe gli handicappati e le Foro famiglie in una solitu- dine ancora più grande.

Questo richiederà perciò che le comunità createsi in occasione dAcl pellegrinaggio continuino a vivere per approfondire i nuovi legami d'amicizia c testimoniare così la buona novella che Gesù ancora oggi ci porta.

Nella Fede e nella Luce.