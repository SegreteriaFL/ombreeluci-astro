---
title: "Dedicato alle mamme e ai papà"
date: "2007-12-10"
author: "Redazione"
theme: "cluster-0"
cluster_id: 0
slug: "dedicato-alle-mamme-e-ai-papa"
has_comments: false
tema_code: "T15"
tema_label: "Memoria e storia di Fede e Luce (opzionale)"
categoria_menu: "Storia"
---

Ad ogni Santo Natale rifletto e mi interrogo sull’Emmanuele il “Dio con noi”. Lo stesso nome deciso per mio figlio diversamente abile, un’ora prima che venisse alla luce.

Ho percepito subito in lui qualcosa di grande: lasciai scorrere prima l’amore e parlare il cuore, affinché nella ragione sussultasse la meraviglia e lo stupore.

È impossibile sceglierti e desiderarti come sei, ma ora so che è il mistero a dare senso alla vita, come in ogni uomo.
È difficile guardare il mondo con i tuoi occhi.
È faticoso camminare lento con le tue gambe, e il muoversi incerto delle tue mani e carpire l’intenzione del tuo sguardo, ma tu mi chiedi solo di farti vivere.

E se talvolta vorrei farti correre come tu non sai, dolcemente mi sussurri: “Mamma allenta il passo, non posso stare indietro”. Allora è letizia e mi insegni cosa è la gratitudine.

*Anna Maria*, 2007