---
title: "Una semplicità bella e ricca"
date: "2015-06-13"
author: "Redazione"
theme: "cluster-2"
cluster_id: 2
slug: "una-semplicita-bella-e-ricca"
lang: it
has_comments: false
tema_code: "T06"
tema_label: "Pellegrinaggi, cammini e vita comunitaria in movimento"
categoria_menu: "Fede"
issue_number: OEL-132
---

Martedì 23, con la mia comunità, [siamo](#primo) pronti a partire dalla stazione di Messina per il primo pellegrinaggio così lontano da casa. Poi l’arrivo a Roma, la gioia dei *ragazzi* nel dormire vicino a San Pietro. E l’indomani tutti in piazza, l’incontro con gli altri amici di *Fede e Luce* e io, insieme agli altri coordinatori di provincia, lasciamo le nostre comunità per salire sul sagrato… che dispiacere non poter vivere con loro quest’incontro, ma allo stesso tempo che gioia vedere tutta *Fede e Luce* insieme, compatta e, in prima fila, alcuni *ragazzi* con le loro mamme nell’attesa di essere salutati dal Papa.

Il discorso del Papa ha aperto egregiamente il nostro pellegrinaggio, tocca le ferite della famiglia con mano, da accogliere e curare… un po’ quello che noi viviamo ogni giorno!

Ad Assisi è stato commovente quel camminare insieme per le vie di Santa Maria degli Angeli, con noi alla guida… quella lunga carovana di *ragazzi*, amici e genitori, le comunità con i propri stendardi. Ho fatto tante volte quel tragitto, spingendo sempre una carrozzina diversa: bello, intenso, occasione di scambio con compagni di strada sempre diversi… per conoscersi o rincontrarsi in modo nuovo!

Belle e toccanti le testimonianze, per quanto sapessi già di cosa parlassero avendo partecipato all’organizzazione. L’emozione che hanno trasmesso Marié Hélène, il Cammino di Marcella, le famiglie di *Fede e Luce* e non, il Vescovo di Assisi che ci ha accolto stupito, i mimi che hanno aperto le giornate al Lyrick è stata forte e sentita, mi ha regalato speranza per il nostro futuro e la conferma che la gioia, possa sempre esistere, nonostante la sofferenza.

Bla bla

Sicuramente la fatica è stata tanta ma la collaborazione di tutti ha permesso che tutto si potesse svolgere al meglio nonostante le difficoltà presentatesi.

Mi porto dentro, nonostante la “maestosità” dell’evento, quanto sia bella e ricca la semplicità in *Fede e Luce*.

Carlo Gazzano - Coordinatore Provincia Mari e Vulcani, 2015