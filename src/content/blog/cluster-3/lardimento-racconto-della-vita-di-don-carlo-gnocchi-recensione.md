---
title: "L'ardimento, Racconto della vita di don Carlo Gnocchi - Recensione"
date: 2006-12-28
author: Mariangela Bertolini
slug: lardimento-racconto-della-vita-di-don-carlo-gnocchi-recensione
wp_id: 32186
original_url: "https://www.ombreeluci.it/?p=32186"
cluster_id: 3
has_comments: false
umap_x: 8.457587242126465
umap_y: 11.7177152633667
umap_z: 6.226940155029297
---

D
opo la lettura di questa biografia di don Carlo Gnocchi non si resta solo ammirati per la sua dedizione senza limiti, ma ci si sente invogliati a seguire nei nostri limiti e possibilità il suo esempio. L'autore racconta come.questo sacerdote lombardo (19021956), “uomo di una fine intelligenza, di una grande capacità comunicativa, un educatore nato” (così lo definisce nella prefazione il card. Martini) fu preso da un desiderio incontenibile di aiutare, risollevare, guidare paternamente, i tanti bambini mutilati dagli ordigni dell'ultima guerra. Un desiderio scaturito dalle promesse da lui fatte, durante la ritirata di Russia, ai suoi alpini, che morendo tra le sue braccia, gli raccomandavano le loro famiglie. Tra non poche difficoltà, si fa pioniere nell’andarli a trovare, nel radunarli per metterli in grado di ricominciare una vita dignitosa, da veri uomini, nonostante le loro gravi menomazioni. Consiglio vivamente questa lettura, dalla quale ognuno saprà trovare motivo per rinsaldare il proprio cammino accanto ai nostri fratelli più deboli, sempre più bisognosi e desiderosi di amici fedeli e generosi.
*Mariangela Bertolini*
, 2006