---
title: "\"Lasciateli venire a me\""
date: 1992-09-07
author: Redazione
slug: lasciateli-venire-a-me
wp_id: 8829
original_url: "https://www.ombreeluci.it/?p=8829"
cluster_id: 3
has_comments: false
umap_x: 9.218720436096191
umap_y: 10.138517379760742
umap_z: 9.691815376281738
issue_number: OEL-40
---

Avete visto la foto di copertina? Sono Anna e Giulio, il giorno del loro matrimonio. Fra loro
[Flaminia](http://www.ombreeluci.it/1992/la-prima-comunione-di-flaminia-ci-ha-fatto-crescere/)
, una ragazzina con seri problemi nella comunicazione, preparata, seguita, accompagnata da loro alla prima Comunione e alla Cresima.
[La loro testimonianza](http://www.ombreeluci.it/1992/la-prima-comunione-di-flaminia-ci-ha-fatto-crescere/)
è uno degli esempi che troverete in questo numero. Essi ci dicono come sia importante e utile per la comunità cristiana accogliere i bambini e i ragazzi portatori di handicap. Importante perché la Chiesa sia vera Chiesa di Cristo, utile per i doni che la loro presenza porterà a tutta la comunità. Di questo siamo convinti e data l'importanza dell'argomento, preferiamo
[dare la parola al padre Henri Bissonier](http://www.ombreeluci.it/1992/perche-nessuno-sia-dimenticato/)
che da quasi cinquant'anni si dedica instancabilmente, come studioso e come sacerdote, alla pastorale e alla catechesi delle persone malate, portatrici di handicap, disadattate. Consigliamo fortemente la lettura di questo testo a tutti, genitori, amici, educatori, ma in modo speciale ai sacerdoti, ai religiosi e alle religiose, ai catechisti, con l'augurio che ogni lettore si senta un po' più responsabile dell'accoglienza nella Chiesa dei bambini e ragazzi portatori di handicap, affinché nessuno di loro sia dimenticato e perché ognuno di loro «sia lasciato andare da Lui». -
*Mariangela Bertolini*
, 1992
 ### Catechesi C atechesi è una parola che gli antichi greci usavano con riferimento al teatro e che significa «far risuonare come un’eco». Fu adottata molto presto dalla chiesa nascente per indicare il compito di annunciare la salvezza: i fatti e le parole dovevano provocare un’eco nella mente e nel cuore degli ascoltatori per trasformare la loro vita. Il «libro» che con il tempo divenne il sussidio abituale per questo compito si chiamò «catechismo». IL CATECHISMO comprende in forma ampia o succinta quello che la Chiesa e ogni cristiano crede, celebra, vive, prega. «Quel minuscolo libro ha per sé maggior valore che un’ampia enciclopedia; esso contiene le verità che si devono credere, i doveri che si hanno da adempiere, i mezzi per la propria santificazione. Che cosa vi è di più importante sulla terra? Esso è il libro della sapienza, l’arte del ben vivere, la pace dell’anima, la sicurezza nella prova. C’insegna come piacere a Dio» (Pio XII, 8/VI/52). (Dal Dossier Informativo del Catechismo della Chiesa Cattolica - Lib. Ed. Vaticana 25 giugno 1992)
Questo articolo è tratto da
[Ombre e Luci n.39, 1992](http://www.ombreeluci.it/project/numero-39-catechesi-perche-nessuno-sia-dimenticato/)

#### Articoli

Perché nessuno sia dimenticato
di
*Henri Bissonier*
La prima comunione di Flaminia ci ha fatto crescere
di
*A. Aluffi De Rita*
Maria, la mia figlioccia
di
*Anna*
Essere padrino ha cambiato la mia vita
di
Temevo di non essere accettata come catechista
di
*G. Valmarin*
Come rendere viva la Messa
di
*P. N. Simard*
Testi e sussidi per la Catechesi alle persone disabili
di
*Redazione*
Anche io sono diventata suora
di
*Susanna*

#### La cresima di Marco

Si è aperta una finestra nella nostra vita
di
*P. e M. Coralli*
Davvero lo spirito del Signore è su Marco
di
*S. Boccaccio*

#### Rubriche

[Dialogo aperto](http://www.ombreeluci.it/1992/dialogo-aperto-n-40/)
[Vita Fede e Luce](http://www.ombreeluci.it/1992/dialogo-aperto-n-40/)

#### Libri

E la vita esploderà
,
*AA. VV.*
Psicopatologia e vita spirituale
,
*H. Bissonier*
Persone handicappate mentali. Quale Catechesi?
,
*AA. VV*