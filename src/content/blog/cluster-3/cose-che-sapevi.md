---
title: Cose che sapevi?
date: 2015-12-20
author: Paul Gilbert
slug: cose-che-sapevi
wp_id: 1412
original_url: "https://www.ombreeluci.it/?p=1412"
cluster_id: 3
has_comments: false
tags:
  - riflessione
  - amicizia
umap_x: 8.62718677520752
umap_y: 10.170040130615234
umap_z: 9.830318450927734
issue_number: OEL-132
---

Saranno molto sorpresi, non sapevano chi era Gesù, forse non avevano sentito di lui, o più semplicemente non si sono preoccupati di lui, direttamente, quando si erano commossi a vedere uomini e donne che stavano male. Forse erano cristiani, forse no. Vedevano solamente persone che non erano riconosciute dagli altri nella loro dignità personale, e il loro cuore si era sconvolto. Pensavano, o forse non ci pensavano nemmeno, che bastava amare, cioè dare del proprio tempo, senza calcolare, con abbondanza e grande libertà. La tradizione del popolo d’Israele, la Bibbia, il Primo Testamento, aveva parlato di questo atteggiamento profondamente umano, e vi aveva riconosciuto un modo divino d’essere, cioè un modo talmente umano che non poteva non essere un segno di un Dio d’amore. Il profeta Isaia diceva che sarebbe venuto un uomo che avrebbe annunziato ai prigionieri il lieto messaggio della liberazione, ai ciechi la vista, la libertà agli oppressi. Gesù, la prima volta che parlò in pubblico, nella sinagoga di Nazareth, disse che, secondo lui, il messaggio del profeta descriveva ottimamente ciò che egli stesso voleva propriamente fare. Dare da mangiare a chi aveva fame, vestire chi era nudo, chi non aveva alcuna protezione contro il freddo o che era oppresso da un sentimento di vergogna per se stesso, visitare l’ammalato e l’incarcerato, l’escluso, il rigettato senza amore. La volontà di Gesù non era, però, solamente di dare del suo bene, della sua ricchezza, ma di identificarsi in chi ha fame (come quando stava nel deserto, tentato dal diavolo), di identificarsi in chi era senza niente (non aveva una pietra dove riposare il capo), di identificarsi in che era in carcere (come quando stava in croce, tra due banditi). Strano e stupendo destino di Gesù, salvatore di chi ha fame (la moltiplicazione dei pani), di chi era nudo (il suo atteggiamento da buon samaritano), di chi era in carcere («stasera stessa sarai con me nel paradiso»). Così facendo, Gesù agiva come Dio, il quale non distingue tra le persone, che le ama tutte, dal più profondo del suo cuore. Gesù non era solo un segno dell’amore di Dio. Era la presenza incarnata dell’amore di Dio in mezzo a noi. Stefano, tu queste cose le sapevi. -di
*Paul Gilbert*
, S.I., 2015 Questo articolo è tratto da
[Ombre e Luci n.132, 2015](http://www.ombreeluci.it/project/numero-132-nessuno-resti-solo/)