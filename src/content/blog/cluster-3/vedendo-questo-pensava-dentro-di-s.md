---
title: Vedendo questo pensava dentro di sé...
date: 1987-06-28
author: Redazione
slug: vedendo-questo-pensava-dentro-di-s
wp_id: 6052
original_url: "https://www.ombreeluci.it/?p=6052"
cluster_id: 3
has_comments: false
tags:
  - vangelo
umap_x: 8.707935333251953
umap_y: 10.251279830932617
umap_z: 9.762994766235352
issue_number: OEL-20
---

*Luca, 7, 36-50*
Un Fariseo lo invitò a mangiare da lui, ed essendo entrato nella sua casa prese posto sopra un divano a tavola. Or, ecco, una donna, che era conosciuta nella città come peccatrice, avendo saputo che egli era a tavola nella casa del Fariseo, venne portando un vaso d'alabastro pieno di profumo, e postasi dietro, vicino ai suoi piedi, piangendo, incominciò a bagnarglieli di lacrime, e li asciugava coi capelli del suo capo, poi li baciava e li ungeva di profumo. Il Fariseo, che lo aveva invitato, vedendo questo, pensava dentro di sé: «Se costui fosse profeta, saprebbe chi è questa donna che lo tocca, di che razza, e che è una peccatrice». Ma Gesù rivolto a lui disse: «Simone, ho una cosa da dirti». Ed egli: «Maestro, dì pure, parla». «Un creditore aveva due debitori; uno gli doveva cinquecento denari, e l'altro cinquanta. Non avendo essi con che pagare, condonò a tutti e due il debito. Chi dunque di loro lo amerà di più?» Simone rispose: «Quello, io penso, a cui ha condonato di più». Ed egli soggiunse: «Hai giudicato bene». Poi, rivolto verso la donna, disse a Simone: «Vedi tu questa donna? Io sono entrato in casa tua e tu non mi hai dato acqua per i piedi; questa invece ha bagnato i miei piedi con le lacrime e li ha asciugati con i suoi capelli. Tu non mi hai dato il bacio, e lei da quando sono entrato, non ha cessato di baciare i miei piedi; tu non hai unto di olio il mio capo, e lei ha unto i miei piedi di profumo. Perciò ti dico: i suoi numerosi peccati sono stati perdonati perché essa ha amato molto; colui invece al quale poco è perdonato, poco ama». Disse poi a lei: «Sono perdonati i tuoi peccati». Allora i convitati incominciarono a dire fra loro: «Chi è costui che rimette anche i peccati?» Ma egli disse alla donna:
**«La tua fede ti ha salvata; va'in pace!»**
Questo articolo è tratto da
[Ombre e Luci n.18, 1986](http://www.ombreeluci.it/staging/project/numero-11-epilessia-una-montagna-di-pregiudizi/)

#### Articoli

[Che cos’è un handicap? Non lo so](#)
di Mariangela Bertolini
[Non ha più sedici anni](#)
di
*Anna Cece*
da una conferenza del prof. G. Moretti
[Maschio e femmina li creò](#)
di
*Jean Vanier*
[Una storia di lavoro integrato](#)
di
*Marta e Jean Buffaria*
[Questa casa famiglia è una risposta](#)
di
*Nicole Schulthes*
[Crescere con il lavoro](#)
di
*Sergio Sciascia*

#### Rubriche

Dialogo aperto

#### Libri

di di di