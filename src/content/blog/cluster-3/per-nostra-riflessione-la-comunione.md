---
title: "Per nostra riflessione: La comunione"
date: 1977-06-20
author: Redazione
slug: per-nostra-riflessione-la-comunione
wp_id: 43759
original_url: "https://www.ombreeluci.it/?p=43759"
cluster_id: 3
has_comments: false
umap_x: 9.437907218933105
umap_y: 10.159207344055176
umap_z: 9.411432266235352
issue_number: INS-15
---

P
artiamo dal segno concreto: il nome di Gesù Cristo, il pane viene condiviso e distribuito a tutti; ugualmente per il vino. Si tratta dunque di un dono fatto - o almeno offerto - a tutti i presenti. Qualcuno dà qualche cosa a qualcuno! Chi dà, che cosa dà, a chi dà?

### 1. È Dio che dà, che condivide, che distribuisce

In tutta la Bibbia, vediamo che Dio ha sempre l'iniziativa, è sempre lui che dà, che offre la sua alleanza, che la rinnova, che promette di dare a tutti il suo spirito, che finalmente dà il suo Figlio: "Poiché Dio ha tanto amato il mondo da dare ilsuo figlio unico" (Gv. 3.16). È Dio che ci vuole come amici: "Non siete voi che avete scelto me, ma io che ho scelto voi". Nell'Eucaristia è sempre Dio che dà: "Egli prese il pane... lo spezzò, lo diede ai suoi discepoli...". È sempre Dio che ci serve: "Gesù si alzò da tavola, depose le vesti e, preso un asciugatoio, se lo cinse. Poi cominciò a lavare i piedi dai discepoli..." (Gv. 13,4-5).

### 2. Che cosa ci viene dato da Dio?

Dio ci dà il suo Figlio. Nel suo Figlio Dio dà se stesso, dà la sua propria vita: "Nessuno ha amore più grande di colui che dà la propria vita per i suoi amici" (Gv. 15,13). Infatti "il pane di Dio è quello che discende dal cielo e dà la vita al mondo" (Gv. 6,33). Così Gesù può dire: "il pane che io darò è la mia carne per la vita del mondo" (Gv. 6,50). Gesù ha veramente dato la sua vita, si è donato fino in fondo. Nell'Eucaristia Dio, per Gesù, continua a darci la sua vita: "QUesto è il mio corpo, questo è il calice del mio Sangue", Dio ci mette in comunione con la sua vita, con lui stesso: "Come il Padre vivente ha mandato me ed io vivo per il Padre, così chi mangia me vivrà anch'egli per me" (Gv. 6,57).

### 3. Chi può ricevere Dio, che dà se stesso?

A chi viene offerto questo dono di Dio, questa comunione con Dio? A tutti! "Questo è il calice del mio sangue... versato per voi e per tutti". Nell'Eucaristia, Dio fa come ha sempre fatto: si avvicina a tutti. Il profeta Ezechiele così si esprime: "Così parla il Signore: io stesso cercherò le mie pecore e ne avrò cura... Cercherò la pecorella smarrita e ricondurrò quella sbandata; fascerò quella ferita, veglierò sulla grassa e sulla forte; le pascerò con giustizia" (Ez. 34,11-16). Basta vedere nel vangelo come Gesù si avvicina a tutti per capire che la ita di Dio è per tutti. Si capisce che nessuno è più degno dell'altro per ricevere la vita di Dio; nessuno "merita la comunione", come se fosse una ricompensa per i buoni, gli innocenti, gli intelligenti, i forti, i sapienti... Così si spiegano le frasi di un vescovo inglese MGR Mc Lean: "Gli handicappati mentali hanno un diritto assoluto a ricevere i sacramenti" e "Se una persona è così handicappata che nessuna istruzione è possibile, la fede della famiglia, quella degli amici, è sufficiente". Noi uomini, siamo "tutti istruiti di Dio" (Gv. 6,45)
*Michel Carpentier - Vito Palmisano*
, 1977

---

L'Eucaristia o comunione è Cristo che ci dà la sua vita. Come il pane e il vino sono gli alimenti più naturali e semplici della vita umana, Cristo ha voluto essere il nostro pane e il nostro vino per la vita eterna. Ma questo pane è il suo Corpo e questo vino il suo Sangue; come per la vita naturale i genitori danno la vita con il loro sangue e la madre nutre col suo sangue così Cristo ci dà la sua vita e ci nutre con i1 suo Corpo e il suo Sangue. I misteri della nostra vita divina sono simili a quelli della nostra vita umana. Perciò la comunione è segno e dono di vita eterna cioè di vita che non muore
*Suor Ida Maria*
, 1977