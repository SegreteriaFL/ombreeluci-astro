---
title: Catechesi delle persone disabili
date: 2001-03-09
author: Corrado Dastoli
slug: catechesi-delle-persone-disabili
wp_id: 19647
original_url: "https://www.ombreeluci.it/?p=19647"
cluster_id: 3
has_comments: false
umap_x: 9.402124404907227
umap_y: 10.229732513427734
umap_z: 8.642946243286133
issue_number: OEL-76
---

S
i è concluso il primo biennio di lavoro del nuovo «gruppo di studio» istituito presso l’Ufficio Catechistico Nazionale della Conferenza Episcopale Italiana per approfondire il tema della catechesi nei confronti delle persone disabili. Come esperto sul tema della disabilità mentale, è stato chiamato a collaborare il sottoscritto, psichiatra dell’Istituto Fatebenefratelli di Genzano, per apportare ai lavori la speciale esperienza dell’Ordine ospedaliero di san Giovanni di Dio. Il gruppo di studio è stato presieduto, con grandissima competenza e passione, da mons. Bassano Padovan, il quale, purtroppo, ora dovrà «lasciare», perché chiamato a un altro incarico di grande responsabilità: in questo momento è quindi molto opportuno redigere il bilancio dei due anni di lavoro svolto. L’attività finora realizzata ha interessato tre settori:
- Il gruppo di lavoro ha «attivato» un sito informatico, ospitato nell’ambito della vasta documentazione che la Chiesa Cattolica Italiana propone all’indirizzo internet «www.chiesacattolica.it». Per accedere al sito, dopo aver digitato l’indirizzo, sopra citato, occorre cliccare sulla sezione «Ufficio CatechisticoNazionale», e, all’interno di essa, ricercare lo specifico settore che riguarda la catechesi nei confronti delle persone disabili. - I componenti del gruppo hanno dedicato molto impegno a «vagliare» le principali pubblicazioni (libri e riviste) in questo settore. È stato recensito tutto il «materiale» giudicato di particolare qualità e interesse, segnalando le particolari indicazioni di ogni pubblicazione. - È stata progettata e realizzata una esperienza «pilota» per la formazione dei catechisti. Si è trattato di un «Corso esperienziale di formazione al rapporto con i portatori di handicap», che si è tenuto a Fiuggi dal 12 al 15 marzo 2000.
Il Corso, proposto ai coordinatori che lavorano negli Uffici catechistici diocesani, ha perseguito i seguenti obbiettivi:
- Riconoscere attraverso l’esperienza personale e diretta dei partecipanti il significato della presenza della persona disabile sia nel rapporto interpersonale sia nella vita comunitaria, ecclesiale e sociale. - Valorizzare la conoscenza e la sensibilità reciproche, nel rapporto con i portatori di handicap, per un generale arricchimento della catechesi.
Si è adottata una metodologia sostanzialmente attiva, centrata sull’autoapprendimento. Base del percorso formativo è stata l’esperienza sperimentata con partecipanti, sia a livello personale, che nel contesto della formazione. L’esperienza del Corso di Formazione è stata giudicata particolarmente originale e positiva. Nell’ultima riunione del gruppo, si è deciso di continuare questo percorso formativo. Sarà mantenuta la metodologia dei «laboratori attivi», puntando su tematiche più focalizzate. Il prossimo Corso Formativo è stato quindi programmato per il mese di settembre 2001, scegliendo come tema «Strumenti e tecniche di sensibilizzazione comunitaria all’accoglienza delle persone disabili». -
*Corrado Dastoli*
, 2001

#### Editoriale

Microgiustizia di M. Bertolini

#### Dossier: Da un sentiero all’altro

Come separare l’onda dal mare di Antonio Mazzarotto L’arma vincente nella mia vita di Francesca Mancini Quelle ore mi hanno segnata di Annarita Cedroni Mi hanno aperto gli occhi di Renata de Pascale Quando il caso non è un caso di don Paolo Spesso di notte in silenzio di Yvette Bonvin

#### Chi ha bisogno di noi

Due chiamate speciali di Vanna Rossani Domenica pomeriggio di Tea Cabras Scout a Lourdes di Daniele Cogliandro E lì ci hanno accolto con gioia di Emanuela Bignatti

#### Rubriche

Dialogo aperto Concorso fotografico

#### Altri articoli

Conoscere l'hadiacp: Cri du chat di Anna M. Cornai, Flavia Valletti, Valeria Levi Della Viola FFSS - Assistenza disabili in 179 stazioni Centro del Libro Parlato Poesie per Francesca Catechesi delle persone disabili di Corrado Dastoli [In preparazione al Pellegrinaggio Lourdes Aprile 2001](https://www.ombreeluci.it/2001/in-preparazione-del-pellegrinaggio-internazionale-a-lourdes-pasqua-12-16-aprile-2001/)