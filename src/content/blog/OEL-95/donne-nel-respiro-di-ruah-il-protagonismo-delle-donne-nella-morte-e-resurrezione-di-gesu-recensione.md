---
title: "Donne nel respiro di Ruàh, il protagonismo delle donne nella morte e resurrezione di Gesù - Recensione"
date: "2006-09-27"
author: "Maria Teresa Mazzarotto"
theme: "cluster-0"
cluster_id: 0
slug: "donne-nel-respiro-di-ruah-il-protagonismo-delle-donne-nella-morte-e-resurrezione-di-gesu-recensione"
lang: it
numero_rivista: "Ombre e Luci"
id_numero: "OEL-95"
issue_number: OEL-95
wp_id: 32051
has_comments: false
tema_code: "T15"
tema_label: "Memoria e storia di Fede e Luce (opzionale)"
categoria_menu: "Storia"
---
Un piccolo bellissimo libro, coinvolgente fin dal titolo. In ebraico ruàh significa spirito, alito, vento con radice etimologica al femminile. La colomba ne è simbolo ed icona. Da qui parte l’autore per riscoprire e riflettere sul sorprendente protagonismo delle donne nelle ore della passione, morte e resurrezione del Signore. Ai piedi della passione i discepoli più intimi e cari di Gesù svaniscono inghiottiti dalla notte mentre il proscenio è tutto al femminile. Donne che sembrano respirare all'unisono con lo Spirito Santo e che trasformano la Via crucis in Via Lucis. Un coro di donne: dalla Madre a Maria di Betania, alla Maria di Magdala, a Giovanna, a Maria di Giacomo uniche testimoni presenti alla passione, morte e resurrezione di Gesù, l’unica fonte orale da cui attingono i loro capitoli i quattro evangelisti uomini.

Una delle novità sconvolgenti del vangelo è il fatto che Gesù promuove la donna, che viveva in Palestina una profonda esclusione nella vita sociale e religiosa, elevandola alla dignità di persona con i suoi ripetuti anticipi di fiducia che, in molte circostanze, scandalizzano gli stessi discepoli; con gli ultimi avvenimenti della sua vita terrena sembra mettere a questa trasformazione, un definitivo suggello.

*Tea Cabras*, 2006

menu 95 globale