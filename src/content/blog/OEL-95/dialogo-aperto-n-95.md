---
title: Dialogo aperto n. 95
date: 2006-09-27
author: Redazione
slug: dialogo-aperto-n-95
lang: it
numero_rivista: "Ombre e Luci"
id_numero: "OEL-95"
issue_number: OEL-95
wp_id: 32127
original_url: "https://www.ombreeluci.it/?p=32127"
cluster_id: 11
has_comments: false
umap_x: 4.366596221923828
umap_y: 7.709718704223633
umap_z: 10.42786693572998
---
### Chi ha davvero bisogno

Ho notato una cosa, che mi ha sbalordito completamente. Si tratta di una realtà, che esiste purtroppo. Le persone di Roma, si lamentano di come va la vita, ogni giorno. lo ho constatato che esiste chi sta peggio di noi, e vive sotto i ponti e vive mangiando quello che trova nella povertà. C’è anche chi sta lungo il Tevere, dove non li vede nessuno. Questo mi fa pensare che la politica non funziona, invece di arricchirci e fare scontri tra fazioni, destra o sinistra, cerchiamo di aiutare chi ne ha davvero bisogno. I cani abbandonati che hanno fame, — ogni giorno ne vedo uno — si affezionano a chi gli dà da mangiare —. I barboni che chiedono la carità ai quali io non riesco ad avvicinarmi è perché non voglio ammettere la verità... Nel trovate lavoro chi ci deve pensare a loro ? Una sistemazione civile. Ciao.
**Giovanni Grossi**

---

### Non ho saltato una pagina

Complimenti per l’ultimo numero della rivista, non ho saltato la lettura di una sola pagina. Questo mi ha stupito, avete concentrato in un libretto, argomenti che soddisferebbero almeno tre grandi riviste di quelle che girano nelle edicole, piene di futili notizie! Ho approfittato per riportare qualche articolo, e qualche testimonianza all’interno delle pagine del nostro sito, e anche nel Libro degli Ospiti, mettendo a fianco il riferimento tra parentesi di Ombre e Luci. Rimaniamo a vostra disposizione, per qualunque cosa vi possa in futuro occorrere da noi. Altre testimonianze, collaborazione scientifica con i nostri Specialisti per i vostri articoli, tutto quello che riterrete più opportuno. Una rivista come la vostra, lo merita. Conservo il vostro indirizzo, aggiungendolo alla nostra rubrica, così da potervi comunicare ognuno dei nostri futuri eventi, e attendo fiduciosa il vostro pacchetto riviste! Grazie.
**Sabrina Paluzzi**

Presidente de La Quercia Millenaria

---

### La cucina dei Folletti

È il nome che io — Letizia, mamma di un ragazzo disabile, membri di Fede e Luce di S. Roberto a Roma — Mariangela, Silvia e un gruppo di ragazzi disabili abbiamo dato al nostro laboratorio. Abbiamo iniziato a Febbraio, quando finalmente la Provincia ha approvato il nostro progetto e da allora abbiamo preparato tante cose buone e anche un po’ diverse dalle solite. Accanto alle classiche marmellate e sottaceti abbiamo i crauti allo scalogno, la marmellata di pesche e zenzero e la confettura di cocomero e mele. C'è una salsa di banane, kiwi e menta, una nostra ricetta esclusiva, un po’ audace forse, ma quanto ci siamo divertiti! Siamo anche contenti perché i nostri clienti sono rimasti soddisfatti, e non è poco. Da settembre avremo la possibilità di ampliare il nostro laboratorio e saremmo felici se qualche ragazzo di Fede e Luce venisse a lavorare con noi. Chi volesse maggiori informazioni può telefonare a Harmonia 06/86329530 e chiedere di Luigi che è il nostro coordinatore.Vi aspettiamo.
**Letizia**

menu 95 globale