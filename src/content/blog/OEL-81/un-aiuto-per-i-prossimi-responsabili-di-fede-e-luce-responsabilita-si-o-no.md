---
title: "Un aiuto per i prossimi responsabili di Fede e Luce. Responsabilità”: Sì o No?"
date: "2003-03-13"
author: "Redazione"
theme: "cluster-0"
cluster_id: 0
slug: "un-aiuto-per-i-prossimi-responsabili-di-fede-e-luce-responsabilita-si-o-no"
lang: it
numero_rivista: 81
id_numero: OEL-81
issue_number: OEL-81
wp_id: 26302
has_comments: false
tema_code: "T15"
tema_label: "Memoria e storia di Fede e Luce (opzionale)"
categoria_menu: "Storia"
---

Nell'Associazione Fede e Luce gli incarichi sono elettivi, diversi ed essenziali per il buon cammino della Comunità. Spesso, ahimè, c’è la tentazione di evitarli come sempre si tende a fare davanti ad un impegno in più. Su questo argomento, abbiamo raccolto le riflessioni di molti amici.

Le elenchiamo come un piccolo aiuto per i prossimi “responsabili!”

### Perché sì rifiuta

- Per paura di perdere la propria libertà.

- Per non essere legati obbligatoriamente ad altre persone.

- Per la paura di non essere all’altezza del compito.

- Per paura delle critiche. — Per paura di fare degli errori.

- Per paura di avere troppi impegni e di non eseguirli bene.

- Per il timore di non avere più del tempo libero.

- Per il timore di non saper mantenere buoni rapporti con tutti.

### Ragioni per accettarla

- Perché è una spinta a mettersi in gioco e a sperimentare se stessi.

- Perché è un compito che ti viene affidato per un tempo limitato.

- Perché è la comunità che ti sceglie perché ti conosce e ti ama con i tuoi doni ed i tuoi limiti e quindi non devi cambiare te stesso ma solo costmire il tuo ruolo.

- Perché significa essere coscienti della propria forza e della propria debolezza, senza paura di riconoscerla.

- Perché non sei solo nell’impegno ma lavori con amici fidati.

- Perché è un modo per condividere più da vicino la sofferenza di tanti genitori e di tanti ragazzi.

### Perché è un dono

- Un incarico personale può essere occasione per creare legami di amicizia e di collaborazione, può farti scoprire capacità che non sapevi di possedere, può cioè, essere occasione di crescita personale.

- Qualsiasi novità, qualsiasi nuovo impegno apre “mondi” e opportunità e ci spinge a confrontarci con noi stessi e con gli altri, ci chiede di lasciare vecchie certezze, di diventare pellegrini.

- Una missione da vivere con semplicità, umiltà e impegno. Costa fatica ma ti avvicina al Dio in cui credi più o meno chiaramente.

- E una chiamata. Se si accetta di rispondervi per mettersi al servizio della comunità con buona volontà ed umiltà “affidandosi” pur sentendosi inadeguati, la responsabilità diventa un dono per chi l’assume e come tale darà i suoi frutti.