---
title: "L’ecumenismo in Fede e Luce: un dono"
date: 2003-03-13
author: Redazione
slug: lecumenismo-in-fede-e-luce-un-dono
lang: it
numero_rivista: "Ombre e Luci"
id_numero: "OEL-81"
issue_number: OEL-81
wp_id: 26294
original_url: "https://www.ombreeluci.it/?p=26294"
cluster_id: 5
has_comments: false
tags:
  - fede-e-luce
umap_x: 7.590230464935303
umap_y: 9.489801406860352
umap_z: 12.848426818847656
---
### Un dono

Sono arrivato all’Arca, in Francia, dopo aver scoperto la fede cristiana nella Chiesa luterana svedese. Ho trovato che la tradizione cattolica dell’Arca era molto vicina a quello cui ero abituato: questo mi ha aiutato a sentirmi a mio agio. C’erano però alcune cose che facevo fatica a capire o che mi erano estranee. La cosa più dura per me era il modo con cui le persone parlavano di Maria, la madre di Gesù e di come la pregavano.

Ogni messa o quasi, e tutte le preghiere della sera, mi ricordavano il legame con Maria delle persone con cui ero venuto a vivere. Era strano, difficile da capire e in più sentivo quel che facevano come un errore. Non volevo sentirmi costretto a fare qualche cosa che andava contro le mie convinzioni e nello stesso tempo rimettevo in questione la mia Fede.

Avevo paura di perderla. Tuttavia molte cose mi hanno spinto a rimanere all’Arca e poco alla volta, conoscendo meglio le persone, mi facevo domande meno numerose, meno dolorose.

Durante il mio secondo anno all’Arca, ho conosciuto Nicoletta. Con molta dolcezza e semplicità, mi ha parlato dell’importanza di Maria per lei: era come se un’amica mi parlasse di una sua amica che non conoscevo. Alle fine del mio secondo anno all’Arca, mentre mi preparavo a partire per la Svezia, ho chiesto un regalo a Nicoletta: un rosario.

Il rosario, simbolo di ciò che mi era estraneo e minaccioso, rappresentava ora le persone che erano diventate miei amici.

Avevamo sempre una maniera diversa di vedere Maria, ma la nostra amicizia mi aiutava a rispettare e a cercare di capire ciò che loro vivevano. Da allora, la mia esperienza a Fede e Luce e nella commissione ecumenica è stata molto vicina a quello che avevo vissuto con loro.

E stando insieme, approfondendo la nostra conoscenza reciproca attraverso l’amicizia che possiamo osare avvicinarci e cercare di capire ciò che e diverso e sconosciuto.

Sei anni sono passati, ho sempre il rosario e lo porto con me.

- *Tony Hulten* , 2003