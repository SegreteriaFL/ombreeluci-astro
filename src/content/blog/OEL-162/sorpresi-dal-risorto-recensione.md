---
title: Sorpresi dal Risorto – Recensione
date: 2023-08-17
author: Cristina Tersigni
slug: sorpresi-dal-risorto-recensione
lang: it
wp_id: 40988
original_url: "https://www.ombreeluci.it/?p=40988"
cluster_id: 6
has_comments: false
umap_x: 8.481369972229004
umap_y: 11.607151985168457
umap_z: 6.660699844360352
issue_number: OEL-162
id_numero: "OEL-162"
numero_rivista: "Ombre e Luci"
---
Nell’economia dei vangeli, ogni parola utilizzata ha un significato che rischia spesso di non essere colto nella sua interezza e profondità. **Ogni evangelista narra la storia da un suo punto di vista e per lettori di luoghi, fede e tradizioni differenti ma, nel loro insieme, colgono il fondamento dell’annuncio per chi è alla sequela di Gesù.** Nel testo di don Marco Bove ci troveremo accanto e vivremo nei nostri cuori lo sconcerto, il timore, la gioia di Maria di Magdala, Cleopa e l’altro senza nome a Emmaus, Pietro, Tommaso, gli altri discepoli, per arrivare sulla via di Damasco con la conversione di Paolo, narrata negli Atti degli Apostoli. Noteremo le somiglianze e le sfumature di ogni incontro: esperienze dal profondo richiamo alla vita di ciascuno di noi che, come quei discepoli e discepole, non siamo capaci di riconoscere Gesù accanto a noi se non dopo una sua parola o un suo gesto. Tappe di un percorso che riguarda i cristiani di ieri e di oggi, per capire dove ci attende e ci viene incontro il solo capace di dare nuovo senso alla nostra esistenza.

 ### Sorpresi dal Risorto **Autore** : Marco Bove **Editore:** Ancora **Pubblicato:** 2023 **Pagine:** 160 **Prezzo:** 16€ **ISBN:** 9788851427276