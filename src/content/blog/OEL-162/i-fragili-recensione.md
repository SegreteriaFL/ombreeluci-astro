---
title: I fragili - Recensione
date: 2023-08-17
author: Giulia Galeotti
slug: i-fragili-recensione
lang: it
wp_id: 40995
original_url: "https://www.ombreeluci.it/?p=40995"
cluster_id: 6
has_comments: false
umap_x: 7.831455707550049
umap_y: 11.492456436157227
umap_z: 5.713716983795166
issue_number: OEL-162
id_numero: "OEL-162"
numero_rivista: "Ombre e Luci"
---
«E
ravamo pionieri di ciò che non aveva ancora un nome. (…) Non seguimmo libri né principi ideologici. La nostra storia partì con queste vite». Non è unaa favola, un romanzo o una telenovela socialmente impegnata: è la storia vera della Comunità Parpagliona di Sesto San Giovanni che dal 1986, nella cosiddetta Stalingrado d’Italia, accoglie, accompagna e sostiene persone fragili, con disabilità e disagio mentale. Voluta dal cardinale Martini e fondata da don Virginio Colmegna, è stata una delle prime realtà che, dopo la legge Basaglia, ha permesso a donne e uomini in difficoltà di essere affiancati in percorsi di vita e di autonomia in collaborazione con la propria comunità familiare, amicale e di quartiere. Questa storia – vera, verissima – è stata ripercorsa in un dialogo a più voci tra i suoi artefici in un libro che brucia di vita. Che incarna la «pedagogia dello stare in mezzo», e che – assumendo su di sé il dolore – declina il vangelo attraverso i nomi, i volti e le vite di chi ha bussato alla porta, o alla cui porta si è andati a bussare.
 ### I fragili - Pionieri della de-istituzionalizzazione **Autore** : Virginio Colmegna, Vita Casavola e Ornella Kauffmann **Editore:** Castelvecchi **Pubblicato:** 2022 **Pagine:** 144 **Prezzo:** 16,50€ **ISBN:** 9788832909944