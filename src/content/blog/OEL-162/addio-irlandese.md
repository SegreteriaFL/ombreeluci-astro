---
title: Addio irlandese
date: 2023-08-16
author: Claudio Cinus
slug: addio-irlandese
lang: it
wp_id: 40959
original_url: "https://www.ombreeluci.it/?p=40959"
cluster_id: 9
has_comments: false
tags:
  - lo-spiraglio
umap_x: 9.051093101501465
umap_y: 8.475114822387695
umap_z: 3.0603301525115967
issue_number: OEL-162
id_numero: "OEL-162"
numero_rivista: "Ombre e Luci"
---
Haindubbiamente impreziosito il catalogo del festival la scelta, avvenuta in tempi non sospetti, di *An Irish Goodbye* , cortometraggio fresco vincitore di un Premio Oscar. James Martin, attore protagonista con la sindrome di Down ha potuto far doppia festa: il compleanno e la vittoria di un Oscar per un film che, invece, inizia subito dopo un funerale. Due fratelli nordirlandesi perdono la madre: uno, emigrato in Inghilterra, torna per il funerale; l’altro, con la Sindrome di Down e che viveva con lei, non vuole assolutamente lasciare la fattoria di famiglia: i due litigano, anche con veemenza (non è un film dal linguaggio politicamente corretto), eppure si vogliono un gran bene, nonostante un rapporto complicato dalle scelte di vita di uno e dai presunti limiti dell’altro; proprio il ricordo della madre, che sembra guidarli dall’aldilà in una serie di improbabili prove, li aiuterà a rinsaldare la loro relazione. **In maniera sfrontata e molto ironica, viene affrontato il tema del Dopo di Noi** . Entrambi i fratelli, a modo loro, desiderano essere indipendenti e, per esserlo entrambi, non possono fare a meno di collaborare.