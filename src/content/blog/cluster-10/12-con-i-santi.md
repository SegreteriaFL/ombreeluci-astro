---
title: 12. Con i santi
date: 1981-12-16
author: Redazione
slug: 12-con-i-santi
wp_id: 46828
original_url: "https://www.ombreeluci.it/?p=46828"
cluster_id: 10
has_comments: false
tags:
  - pellegrinaggio-lourdes-1981
umap_x: 9.49934196472168
umap_y: 7.953070640563965
umap_z: 13.535826683044434
issue_number: INS-30
---

### Novembre 1980

Al punto di partenza della nostra strada, c'è una promessa: "Renderò la tua discendenza numerosa come le stelle del cielo e la sabbia del mare" (Gen.22,17). Questa parola di Dio ad Abramo trova il suo compimento in Gesù Cristo. In lui, la folla immensa descritta dall'Apocalisse diventa una sola famiglia, il popolo di Dio.

"Io vidi una folla immensa che nessuno poteva contemplare, di tutte le nazioni, di tutte le tribù, popoli e lingue, in piedi davanti al trono e davanti all'Agnello, con vesti candide e palme nelle loro mani. E gridavano con voce potente dicendo: la salvezza è del nostro Dio che è seduto in trono, e dell'Agnello." (Apoc.7,9-10)

Popolo in cammino verso il Regno, La festa d'Ognissanti, risveglia la nostra speranza mostrandoci la meta del cammino.

"Non avranno più fame, non avranno più sete e il sole non li opprimerà, né alcun calore bruciante. Perché l'Agnello che è sul trono li farà pascolare e li condurrà alle sorgenti dell'acqua viva. E Dio asciugherà le lacrime dai loro occhi." (Apoc.7,16)

---

*Mariangela:* Francesco era cieco quando compose il Cantico delle Creature nel quale ci insegna a cantare il Sole anche quando non lo vediamo… la sua gioia non era la soddisfazione di colui al quale tutto va bene.

A volte, anche noi non vediamo più il sole perché siamo resi ciechi dalla malattia o dalla disperazione.

Che questo pellegrinaggio Fede e Luce ci porti tutti verso questa luce che ci chiama!

### "Buona a niente"

Malgrado la differenza di linguaggio, il messaggio di Bernadetta è sempre attuale. Anche oggi può aiutare il pellegrino a scoprire che anche se si ha l'aria di essere buono a nulla, si ha sempre qualche cosa di insostituibile da dare.

"Sempre all'infermeria, sempre buona a niente"…Il Signore ha fatto bene a non lasciarmi la scelta del mio genere di vita. Certamente non avrei scelto questa inattività a cui sono ridotta. Mi sarebbe tanto piaciuto avere un servizio…le mie armi sono la preghiera e il sacrificio che avrò fino al mio ultimo sospiro. Allora la arma del sacrificio cadrà, ma quella della preghiera mi seguirà in cielo, dove sarà più potente."

*Bernadette*

---

### Preghiera di San Francesco d'Assisi

Signore fà di me uno strumento della tua pace! Là dov'è odio, che io porti l'amore, là dov'è offesa, che io porti il perdono, là dov'è discordia che io porti l'unione Là dov'è l'errore che io porti la verità Là dov'è il dubbio che io porti la fede Là dov'è disperazione che io porti la speranza Là dove son tenebre che io porti la luce Là dov'è tristezza che io porti la gioia.

O Maestro, che io non cerchi tanto di essere consolato ma di consolare di essere compreso ma di comprendere di essere amato ma di amare

Perché, è donando che si riceve è dimenticando se stessi che ci si ritrova è perdonando che si è perdonati è morendo che si resuscita alla Vita eterna!

### I Santi?

Apparenza: non ne avevano Come te Come me Ieri e oggi

I Santi? Degli uomini, delle donne Giovani o…meno giovani grandi o piccoli Barcollanti o arditi Come te Come me Ieri o oggi

Il cesto del loro cuore Era pieno di fiori Di tutti i colori Come l' arcobaleno

Ma le foglie di ogni giorno Nascondevano le spine Che ferivan la loro linfa d'amore E facevano sprizzare Dalle loro lacrime il sangue Come quando tempeste e uragani Fanno piangere le nubi.

Camminavano nella vita Curvi sotto il peso dei pensieri Come te Come me Ieri o oggi

Non guardavano la punta dei piedi Ma il viso del viandante incontrato "Sei felice?Malato? Corrucciato? Hai fame e sete di ricchezza? O di amicizia? Non ho gran che da darti Ma quello che ho Senza rimpianto A sazietà te lo do. Un briciolo di gioia Che chiede il tuo cuore Eccolo e un pò d'amore E danziamo Tra-la-la…"

Ma andavano per la loro strada Spingendo sempre avanti Lo sguardo, il sorriso, le mani Allegri e gioiosi Malgrado il peso del corpo Del lavoro Delle notti E della loro fame Come te Come me Ieri o oggi E' sicuro?

Alla svolta della via Il grande incontro "Dammi la mano E vieni, Lascia là il fratello E'finito l'andare Solo i gioielli del cuore Faranno il peso della gioia Tu l'hai colmato Di quel che hai dato Senza contare Lungo tutti i giorni Tutto si è racchiuso Nel segreto Del tuo amore."

Pioggia di rosa e di luce Sui pellegrini della terra…

Non guardare la punta dei piedi Ma tieni il tuo sguardo alzato Per incontrare il viso Del viaggiatore sviato E dirgli come le guide Che ti hanno preceduto "Sei felice, malato? Corrucciato? Non ho gran che da darti Ma ecco e vedrai"

Se ciò ti costa Fà la caccia al dubbio Alza la testa Canta la tua canzone Malgrado la punta delle spine E le tenebre che ti addolorano Non lasciare di sorridere E la mano non chiudere Continua a camminare La strada non lasciare Perché ieri non ritorna E domani ti aspetta.

Tendi le mani Verso Colui, che domani Quale domani? Alla svolta della via Ti aprirà le sue braccia E ti mostrerà Il tuo posto Nell'immenso spazio Dove sono radunati Di bianco vestiti I santi illuminati Che sono già arrivati Al regno di eternità

Allora canterai ALLELUIA! Ma abituati a cantare Fin da ora

### Suggerimenti

- I santi hanno cercato di dire "sì" a Dio. Questo "sì" è fatto di gioia ma non è evidente a prima vista. Gesù chiama ciascuno di noi a pronunciare questo "sì". Cercare come il santo scelto dalla comunità o un santo da noi preferito, ha risposto "sì" a Dio. - OGNISSANTI: FESTA DI TUTTI I SANTI La gioia di tutti non è possibile che quando il dolore di ciascuno è stato preso sul serio.