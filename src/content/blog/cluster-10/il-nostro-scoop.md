---
title: Il nostro scoop!
date: 2015-09-22
author: Gruppo Cesano Boscone
slug: il-nostro-scoop
wp_id: 1453
original_url: "https://www.ombreeluci.it/?p=1453"
cluster_id: 10
has_comments: false
tags:
  - pellegrinaggio
umap_x: 9.207723617553711
umap_y: 8.223092079162598
umap_z: 12.093233108520508
issue_number: OEL-132
---

In piazza San Pietro all’udienza con il Santo Padre c’era anche la cantante Arisa. Era seduta nella nostra zona, vicino a noi. Era con un cappellino in testa per camuffarsi, ma un gruppetto l’ha riconosciuta sentendola parlare. Ha una parlata particolare che però, quando canta, non si direbbe in quanto ha una voce fine, dolce, musicale, melodica. Finita l’udienza l’abbiamo raggiunta all’uscita e, vicino a lei, abbiamo canticchiato la sua canzone... SINCERITà... lei si è messa a ridere e ne ha canticchiato un pezzetto con noi. E in quel momento è stata scattata la foto ricordo. Ci ha detto che era lì con la sua parrocchia d’origine, Pignola in provincia di Potenza. Che dire del pellegrinaggio? Bello, ma caotico, in alcuni momenti si vedeva un po’ di disorganizzazione. Io non sono portata per questo tipo di cose, però ho voluto provare e mi è rimasto un bel ricordo; sono rimasta impressionata dal gran numero di persone, dal movimento generale, tanta gente allegra, spensierata, divertita. Tanti sorrisi, abbracci, durante le giornata, ma al momento della partenza ho visto anche delle lacrime, persone commosse, emozionate che si salutavano. Mi hanno fatto tenerezza. C’è da dire però che va apprezzato lo sforzo fatto da tutti gli organizzatori e il loro tempo impiegato al fine di organizzare tutto il pellegrinaggio. Alcuni di loro, li vedevi che non erano rilassati perché erano sempre in movimento per vedere se andava tutto bene, se c’erano problemi. Spero che in alcuni momenti si siano goduto il pellegrinaggio e spero che le loro fatiche siano state ripagate. È stata un’esperienza rigenerante, di riscoperta, di ricarica, ha ridato energia per affrontare le varie situazioni che si presentano. Peccato non aver potuto usufruire dei gruppi di scambio: sarebbero stati per tanti un bel arricchimento, un bel confronto, uno scambio di idee tra persone provenienti da paesi diversi, realtà diverse, con esperienze diverse; un bel momento di crescita personale. Per una prossima volta sarebbe favolosa una giornata dedicata solo a questo. Questo articolo è tratto da
[Ombre e Luci n.131, 2015](http://www.ombreeluci.it/project/numero-131-coraggio/)