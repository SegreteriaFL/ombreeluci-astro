---
title: Per capire di più
date: 1992-03-05
author: Redazione
slug: per-capire-di-pi
wp_id: 8615
original_url: "https://www.ombreeluci.it/?p=8615"
cluster_id: 10
has_comments: false
umap_x: 8.575793266296387
umap_y: 8.375924110412598
umap_z: 12.82565975189209
issue_number: OEL-40
---

C
ari lettori di Ombre e Luci, questo numero dovrebbe arrivarvi — intoppi tipografici e postali permettendo — per Pasqua. Con molti di voi, membri di
[Fede e Luce](http://www.fedeeluce.it/)
, un anno fa eravamo a
[Lourdes per vivere il pellegrinaggio internazionale « Verso l'unità»](http://www.ombreeluci.it/1992/speciale-pellegrinaggio-a-lourdes-1991/)
che ha riunito per cinque giorni una grande folla proveniente da tutto il mondo. Sono stati giorni indimenticabili; sono state giornate intense, vissute nella gioia di ritrovarci, piccoli e grandi, in una famiglia che cresce e che accoglie persone di altre chiese cristiane e di altre religioni. Non potevamo fare a meno di ricordare questo avvenimento che ha segnato i nostri cuori nella certezza che le persone più deboli e più indifese sono capaci, se accolte e circondate da affetto e dedizione, di fare unità attorno a loro, di abbattere muri di divisione, di vincere pregiudizi e, quel che più conta, di trasformare i nostri cuori. Gli abbonati che non hanno partecipato a questo pellegrinaggio, troveranno nelle pagine dedicate a Lourdes, testi e testimonianze che li aiuteranno a conoscere meglio il mondo di Fede e Luce. Nelle altre pagine, due testimonianze di genitori. Il
[papà di Manuela ci racconta](http://www.ombreeluci.it/1992/ora-manuela/)
quanto e come la sua bambina abbia approfittato della riabilitazione educativa da parte degli insegnanti della Lega del Filo d'Oro di Osimo. Un «bravo» di cuore a tutti compresa Manuela alla quale auguriamo di progredire ancora di più.
[Il papà e la mamma di Thibaut ci raccontano](http://www.ombreeluci.it/1992/la-speranza-nella-vita-quotidiana-con-nostro-figlio-affetto-da-miopatia/)
con accorate parole quanta sia la pena nell'affrontare uno degli handicap più tremendi e quanta forza morale e psicologica abbiano saputo trovare per accompagnare e sostenere un figlio colpito da atrofia muscolare progressiva. Infine la dottoressa Rhethoré
[nella sua lettera](http://www.ombreeluci.it/1992/lettera-a-un-medico-per-la-nascita-di-un-bambino-disabile/)
invita un giovane medico a farsi carico di annunciare l'handicap ai genitori di un bambino. Ci sembra che questa lettera ispirata da una grande esperienza e da profonda conoscenza del mondo dell'handicap, possa aiutare quanti si riconoscono ancora maldestri e a disagio nel pronunciare un verdetto che spesso è risultato più doloroso proprio perché male annunciato. Invitiamo i nostri lettori, se lo crederanno opportuno, a «passare» questa lettera ai medici pediatri che conoscono, chiedendoci eventualmente copie saggio o inviandoci indirizzi. Buona lettura a voi tutti insieme a un augurio affettuoso di Buona Pasqua da parte della redazione. -
*Mariangela Bertolini,*
1992 Questo articolo è tratto da
[Ombre e Luci n.37, 1992](http://www.ombreeluci.it/project/numero-37-pellegrinaggio-a-lourdes-1991-che-siano-una-cosa-sola/)

#### Editoriale

[Per capire di più](http://www.ombreeluci.it/1992/per-capire-di-piu/)
di
*M. Bertolini*

#### Articoli

[Manuela al "Filo d’Oro"](http://www.ombreeluci.it/1992/ora-manuela/)
di
*Massimo D'Amico*
[Speciale Pellegrinaggio a Lourdes 1991](http://www.ombreeluci.it/1992/speciale-pellegrinaggio-a-lourdes-1991/)
a cura della
*Redazione*
[Maria de la Soledad](http://www.ombreeluci.it/1992/maria-de-la-soledad/)
di
*Brian Lowery*
[La speranza nella vita quotidiana. Con nostro figlio affetto da miopatia](http://www.ombreeluci.it/1992/la-speranza-nella-vita-quotidiana-con-nostro-figlio-affetto-da-miopatia/)
di
*Lionel e Monique*
[Lettera a un medico per la nascita di un bambino disabile](http://www.ombreeluci.it/1992/lettera-a-un-medico-per-la-nascita-di-un-bambino-disabile/)
di
*Dott. Marie-Odile Réthoré*

#### Rubriche

[Dialogo aperto](http://www.ombreeluci.it/1992/dialogo-aperto-n-37/)

#### Libri

[La depressione](http://www.ombreeluci.it/1992/la-depressione/)
,
*R. F. Beig, C. McCartney*
[Il vizio di vivere. Vent’anni nel polmone d’acciaio](http://www.ombreeluci.it/1992/il-vizio-di-vivere-ventanni-nel-polmone-dacciaio/)
,
*R. Benzi*