---
title: Le caramelle e la forza di suor Ida Maria Ferri
date: 2022-03-27
author: Cristina Tersigni
slug: le-caramelle-e-la-forza-di-suor-ida-maria-ferri
wp_id: 28072
original_url: "https://www.ombreeluci.it/?p=28072"
cluster_id: 10
has_comments: false
umap_x: 9.096485137939453
umap_y: 8.293503761291504
umap_z: 13.41220760345459
issue_number: OEL-160
---

Tra i pochi italiani che parteciparono a quel primo pellegrinaggio a Lourdes nel 1971, oltre ad alcune famiglie legate alla realtà dell’Anffas, c’erano suor Ida Maria Ferri, canonichessa di Sant’Agostino a Roma e don Renzo del Fante, cappellano di un istituto di ricovero per anziani e disabili. La religiosa era impegnata nella catechesi per bambini con disabilità, anche grazie all’adattamento del metodo montessoriano del Buon Pastore ideato da Sofia Cavalletti con la quale collaborava nella diffusione di questo interessante approccio al potenziale religioso di ogni bambino. **Suor Ferri e don del Fante presero parte alla riunione internazionale del settembre 1973 volta a decidere se Fede e Luce avrebbe organizzato un pellegrinaggio a Roma in occasione dell’Anno Santo del 1975 oppure se le nascenti comunità si sarebbero semplicemente aggregate alle varie iniziative diocesane.** Decisivo fu l’intervento di suor Ida, descritta da chi la conosceva – è il caso di Enrica Nucci – come «donna di poche parole ma di molti fatti», e – nell’aggiunta di Letizia Lanzetta, allora bambina – «con le caramelle sempre in tasca». Fu proprio il suo accorato appello a far cambiare idea ai delegati che invece sembravano ormai convinti dell’eccessiva difficoltà di organizzare un altro pellegrinaggio.

Se in Francia – disse suor Ida – proprio il pellegrinaggio a Lourdes era stato un grande impulso alla diffusione delle comunità, per gli italiani questo non era avvenuto. «Eravamo troppo pochi, non siamo riusciti a trasmettere la fiamma ma, ne siamo certi, se verrete in Italia, la fiamma si propagherà, si diffonderà ovunque nel nostro Paese e anche più in là». Don Renzo confermò: «Se Fede e Luce attraverserà le Alpi, sarà la scintilla che appiccherà il fuoco in Italia e oltre le sue frontiere!».

I delegati si convinsero e si decise il pellegrinaggio della Riconciliazione: **venne formata un’equipe incaricata di organizzarne la logistica, coordinata da Mariangela Bertolini, cui seguì pochi mesi dopo la costituzione di un’associazione legalmente riconosciuta.** E la nascita di diverse comunità in Italia, e non solo.

*Editoriale* [**Stupiti e grati**](https://www.ombreeluci.it/2022/stupiti-e-grati/) di *Cristina Tersigni*

*Focus: Alle radici di cinquant'anni di storia* [**Come non perdere quanto abbiamo vissuto?**](https://www.ombreeluci.it/2022/come-non-perdere-cio-che-abbiamo-vissuto/) *di Marie-Hélène Mathieu* [**Jerome Lejeune**](https://www.ombreeluci.it/2022/jerome-lejeune/) *di Cristina Tersigni* [**Loïc che oggi continua a benedirci**](https://www.ombreeluci.it/2022/loic-che-oggi-continua-a-benedirci/) *di Angela Grassi* [**Le caramelle e la forza di suor Ida Maria Ferri**](https://www.ombreeluci.it/2022/le-caramelle-e-la-forza-di-suor-ida-maria-ferri/) *di Cristina Tersigni * [**Ci siamo svegliati**](https://www.ombreeluci.it/1974/insieme-primo-articolo/) *di Enzo Ferrazzoli * [**È nato qualcosa che nessuno aveva previsto**](https://www.ombreeluci.it/2022/e-nato-qualcosa-che-nessuno-aveva-previsto/) *di Vito Giannulo*

*Intervista * [**Poco a sud dell'Equatore**](https://www.ombreeluci.it/2022/poco-a-sud-dellequatore/) *di Cristina Tersigni*

*Testimonianza * [**Le donne e gli uomini della seconda fila**](https://www.ombreeluci.it/2022/le-donne-e-gli-uomini-della-seconda-fila/) *di Giovanni Intini*

*Associazioni * [**Dai tram notturni alle luci del palco**](https://www.ombreeluci.it/2022/dai-tram-notturni-alle-luci-del-palco/) *di Silvia Camisasca*

*Spettacoli * [**Quel che non si guarda ma non si vede**](https://www.ombreeluci.it/2021/quel-che-si-guarda-ma-non-si-vede/) *di Enrica Riera*

[**Dialogo aperto**](https://www.ombreeluci.it/2022/dialogo-aperto-n-156/)

*Libri * [**Noi due siamo uno**](https://www.ombreeluci.it/2022/noi-due-siamo-uno-recensione/) *di Matteo Spicuglia * [**Speranza**](https://www.ombreeluci.it/2022/speranza-recensione/) *di Gianni Rodari * [**Basaglia, il dottore dei matti**](https://www.ombreeluci.it/2022/basaglia-il-dottore-dei-matti-recensione/) *di Andrea Laprovitera e Armando Miron Polacco * [**Il mistero del London Eye**](https://www.ombreeluci.it/2022/il-mistero-del-london-eye-recensione/) *di Siobhan Dowd*

*Diari* [**Stavolta ho tifato per la Primavera dell'Empoli**](https://www.ombreeluci.it/2022/stavolta-ho-tifato-per-la-primavera-dellempoli/) *di Benedetta Mattei* [**L'oro che sta per terra**](https://www.ombreeluci.it/2022/loro-che-sta-per-terra/) *di Giovanni Grossi*