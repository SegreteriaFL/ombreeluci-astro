---
title: Qualche informazione prima di partire per il pellegrinaggio di Assisi
date: 1978-06-16
author: Maria Grazia Pennisi
slug: qualche-informazione-prima-di-partire-per-il-pellegrinaggio-di-assisi
wp_id: 44598
original_url: "https://www.ombreeluci.it/?p=44598"
cluster_id: 10
has_comments: false
tags:
  - pellegrinaggio-assisi-1978
  - pellegrinaggio
umap_x: 9.530867576599121
umap_y: 8.565260887145996
umap_z: 12.303836822509766
issue_number: INS-19
---

Assisi si trova in Umbria, sulla sommità di una collina (m. 424) e vi potrà ancora far freddo: sarà bene avere un pullover pesante e un impermeabile.

Vi ricordiamo di segnare il proprio nome (nome e cognome - gruppo originario di appartenenza - Fede e Luce "Cittadella") su valigie, borse, carrozzelle e quanto altro potrebbe andare smarrito o confuso.

Chi poi ha necessità di incerate per i letti, pannolini speciali per i bambini, biberon, o cose particolari o difficilmente reperibili in Assisi sia per il vitto sia per l'abbigliamento, ricordi di prenderle con sé. Come pure non dimenticate a casa i medicinali.

Per quel che riguarda il cambio di monete estere sappiate che le banche sono chiuse dal venerdì dopo pranzo.

Al vostro arrivo al parcheggio dei pullman, troverete ad accogliervi un gruppo di amici di Roma che indicherà ad ognuno il proprio hotel ed il numero della stanza: per questo vi chiediamo di non scendere dal pullman finché non avrete ricevuto ognuno la busta contenente le varie informazioni ed il distintivo.

Durante tutto il pellegrinaggio ci sarà una permanenza alla "Cittadella", luogo dove sarà alloggiata la maggior parte di noi.

Questa permanenza ha per scopo di:

- darvi tutte le informazioni di cui potrete aver bisogno - aiutarvi a risolvere i vari problemi che potranno presentarsi sul momento - permettervi di entrare rapidamente in contatto con qualcuno del pellegrinaggio - ricevere messaggi telefonici

Per quest'ultimo scopo se qualcuno desidera telefonarvi ad Assisi potrete dare i numeri seguenti: 075 / 8###### 8###### 8#######.

A questi numeri sarà possibile lasciare un messaggio per la persona... del gruppo FL che verrà avvertita di ritelefonare.

*Maria Grazia* , 1978