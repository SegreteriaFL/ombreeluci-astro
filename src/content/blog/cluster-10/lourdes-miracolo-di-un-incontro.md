---
title: Lourdes, miracolo di un incontro
date: 2014-12-15
author: Redazione
slug: lourdes-miracolo-di-un-incontro
wp_id: 11565
original_url: "https://www.ombreeluci.it/?p=11565"
cluster_id: 10
has_comments: false
tags:
  - lourdes
  - pellegrinaggio
umap_x: 9.391022682189941
umap_y: 8.228195190429688
umap_z: 13.241165161132812
issue_number: OEL-128
---

Era un pomeriggio di agosto, a Lourdes, nel 1968 o nel 1969… Mi trovavo con nostra figlia Sophie, gravemente disabile, e altri genitori, lungo l’Esplanade. Attendevamo, recitando il Rosario, il passaggio della Processione del Santissimo Sacramento, condividendo le nostre sofferenze di genitori, dei nostri figli con vari handicap. **Una giovane mamma con un abito a fiori** ha attirato la mia attenzione: camminava con passo rapido verso la grotta, spingendo la carrozzina di una bambina come la mia Sophie. Sembrava annientata. Era in compagnia di una suora molto premurosa. Tutte e due attraversavano l’Esplanade.

Mi sentii spinta a correre verso di lei. Ho carezzato la bambina ed ho dato alla sua mamma un invito per un incontro improvvisato tra genitori di figli con disabilità – incontro che avevo organizzato io e che doveva aver luogo la sera stessa. Mi ha ringraziato e la religiosa mi ha risposto con una strizzata d’occhio che voleva dire: “Le dirò di andarci”. Ho ripreso il mio posto accanto a Sophie, portando nel mio cuore questa mamma sconosciuta che, attraverso la sua figlioletta disabile, mi diventava così vicina… Doveva trovarsi davanti alla Grotta dell’Apparizione e sicuramente scorrevano delle lacrime.

L’incontro delle mamme e dei loro figli con handicap ha avuto luogo quella sera stessa, e, come speravo, ho visto la sconosciuta del pomeriggio arrivare con la sua bambina: Mariangela con Chicca. Una Romana fra noi. Ci siamo presentate, abbiamo raccontato la nostra storia. Mariangela parlava bene il francese. **Una grande fraternità si è subito instaurata tra noi tutte.** Un sacerdote ci ascoltava, ci aiutava a pregare con semplicità. Abbiamo programmato un altro incontro e poi spontaneamente abbiamo cantato il Magnificat. Sono andata via insieme a Mariangela; Sophie e Chicca ci guidavano nelle loro carrozzine. Abbiamo ritrovato Paolo che passeggiava con il figlio più piccolo Nanni. Da questo incontro è nata la nostra grande amicizia. Abbiamo continuato il nostro pellegrinaggio insieme. Abbiamo anche fatto numerosi altri pellegrinaggi insieme. E, con la nascita di Fede e Luce a Roma, **Mariangela è diventata colei che tutte le Comunità d'Italia e di altri paesi hanno conosciuto** e grazie alla quantità d’amore offerto ed alle sue apprezzate capacità.

Non posso dimenticare madre Tesserenc che accompagnava Mariangela e che era così delicata. Non dimentico Paolo, il papà di Chicca, e Nanni il fratello, che giocava con le sorelle di Sophie. Sono stata più volte a Roma. Mi ricordo in modo particolare di quel giorno in cui Chicca fu presa in braccio da Paolo VI sulla sua “sedia gestatoria”! Ci sono stati molti pellegrinaggi a Roma organizzati dalla mia regione: meravigliosi incontri tra comunità. **Amo raccontare e ricordarmi quei momenti di condivisione che hanno fatto crescere in umanità le famiglie.** Vi ho sempre visto una “Visitazione”… Quest’anno (2014, ndr) Mariangela ha raggiunto in Cielo Chicca e molti altri suoi amici. Qualche settimana dopo, Jean, mio marito, l’ha seguita raggiungendo nostra figlia Sophie. Dall’alto vegliano su di noi. Io ci credo.

*– Marie-Françoise Heyndrickx (Friquette), 2014*

#### Numero speciale dedicato a Mariangela Bertolini

Un cuore alla volta *di Cristina Tersigni* Perché ho avuto fiducia *di Mariangela Bertolini*

Con orgoglio e tenerezza *di Tea Mazzarotto* Una ragazza speciale *di Paola Angeloro* L’amicizia, un dono unico... *di Ezia Schiavone* Vuoi bene a Gesù? *di Giovanni Maria Flick* Il calore dell’amicizia *di Monica Boyer* Da un altro punto di vista *di Gabriella Boyer* Il sorriso dei tuoi occhi *di Franca Forti Bulferi* Insegnante di lettere, canale... *di Maria Grazia Pennisi*

[Lourdes, miracolo di un incontro](http://www.ombreeluci.it/2019/lourdes-miracolo-di-un-incontro/) *di Friquette* Allora hai deciso? *di Annamaria Mazzarotto* Ci proverò! *di Marie Hélène Mathieu* Sollecitare la speranza *di Italia Valle* Effetto Alfedena *di Giuseppe Bertolini* Il mio primo caffè *di Giusy Nocca* [Momenti misteriosi](http://www.ombreeluci.it/1978/momenti-misteriosi/) *di Mariangela Bertolini* Mamme coraggiose *di Lina Cusimano* Traspariva dal suo viso *di Adriana Lunghi* Sicurezza nel cammino *di Delia Mitolo* Molto lavoro da fare *di Enrica Cofano* Quanta forza! *di Maria Teresa Mosconi* Quel gesto *di Olga Gammarelli* Chi ha seminato nelle lacrime... *di Pierre Debergé*

Il regalo più bello *di Paolo Nardini* Come è nato Ombre e Luci? *di Mariangela Bertolini* Purché *di Sergio Sciascia* Small Talk ma... Extralarge! *di Huberta Bertolini Pott* Mirtilli *di Rita Massi* Fede e Luce a Milano *di Maria Goffi* Posso salutare la mamma? *di Ida Cota* Partecipe dei miracoli *di Olga Gurevitch* Santa Silvia *di Stefano Atzeni* Tanti sassolini colorati *degli amici del Mosaico* Una casa (famiglia) per tutti *di Matteo Mazzarotto* Relazioni sincere *di Filippo Ascenzi* Una sedia imponente e semplice *di Giulia Galeotti*