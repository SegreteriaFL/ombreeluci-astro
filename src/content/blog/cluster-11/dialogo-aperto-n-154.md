---
title: Dialogo Aperto n. 154
date: 2021-08-29
author: Redazione
slug: dialogo-aperto-n-154
wp_id: 25942
original_url: "https://www.ombreeluci.it/?p=25942"
cluster_id: 11
has_comments: false
umap_x: 4.774649143218994
umap_y: 7.800942420959473
umap_z: 10.892029762268066
issue_number: OEL-156
---

## Prenotata e vaccinata

Cari amici, sono contenta di scrivere che il giorno 11 maggio **ho fatto il vaccino!** Sul braccio sinistro ed è andato tutto ok. La sera, prima di andare a letto ho preso una compressa di tachipirina e poi ho dormito bene ed il giorno dopo non avevo più dolore. Spero di andare in vacanza con mia sorella in Puglia nel mese di luglio... se lei sarà a lavoro staremo a Roma e spero che con Fede e Luce ci potremo vedere e andare a fare i campi estivi. **Distanziati da un metro e portando sempre la mascherina.** Il secondo vaccino era per il 1 giugno ma poi lo hanno spostato al 15 giugno. Ho fatto quello Pfizer. Mi ha prenotato mia sorella, presso il sito della Regione Lazio, la notte che hanno aperto la mia fascia di età. Il giorno della vaccinazione ero un po’ agitata, perché **avevo un po’ di paura ma poi è andato tutto bene.**

## In tutto il mondo festeggiamo

Cara Redazione, vi mando una breve, ma sentita, riflessione pensata dopo aver “vissuto”, insieme a voi, le celebrazioni del triduo pasquale per ricordare **l’anniversario dei 50 anni dalla nascita del movimento di [Fede e Luce](https://www.fedeeluce.it/2021/04/14/buon-compleanno-fede-e-luce/)** .

È stato necessario un grande lavoro preparatorio e un grande impegno da parte degli organizzatori per concretizzare, in via telematica, il programma di quei giorni, che per necessità, ha dovuto sostituire il nostro incontro in presenza a Lourdes, pensato a questo fine. Avevo avuto il privilegio di essere stata individuata come rappresentante della provincia della Lombardia. Ho cercato di collegarmi e di seguire con l’aiuto del libretto stampato per l’occasione, il più attentamente possibile, tutti gli avvenimenti e ho dedotto che non si poteva fare di più e meglio.

Rimane, pur tuttavia, **il dispiacere di non aver potuto partecipare in presenza** , insieme a mio figlio Francesco, agli incontri e alle preghiere che sono state fatte. Non è finito questo difficile e lungo periodo di solitudine e di paura che abbiamo vissuto e stiamo vivendo ancora e, quanto, ci avrebbe fatto bene al cuore e alla mente poterci abbracciare e sostenere!

La cosa che più mi ha emozionato è stato il collegamento del giorno 1 aprile: vedere materializzarsi sullo schermo il viso, il nome, la voce, la nazionalità degli altri invitati dei tanti Paesi e nazioni del mondo **è stato uno spettacolo indimenticabile** . Il nuovo canto creato per l’occasione *In tutto il mondo festeggiamo* cantato da quasi tutti i partecipanti faceva da sfondo alla gioia che lo schermo emanava. Non ho dubbi: continuiamo a camminare e a sostenerci, sapendo che Fede e Luce continua nel tempo, poiché è una benedizione del Signore.

*Editoriale* ** ** [**Nove punti**](https://www.ombreeluci.it/2021/nove-punti/) di Cristina Tersigni

*Focus: Guardami, questa/questo sono io* [**Inneschiamo la valanga?**](https://www.ombreeluci.it/2021/inneschiamo-la-valanga/) di Giulia Galeotti [**Cosa c'è sotto gli aggettivi**](https://www.ombreeluci.it/2021/cosa-ce-sotto-gli-aggettivi/) di Laura Coccia [**Con gli occhi di Corrado**](https://www.ombreeluci.it/2021/con-gli-occhi-di-corrado/) di Giorgia Fontani [**Chi mettere al centro dell'obiettivo?**](https://www.ombreeluci.it/2021/chi-mettere-al-centro-dellobiettivo/) di Enrica Riera [**Eliminarli dalla nostra vista**](https://www.ombreeluci.it/2021/eliminarli-dalla-nostra-vista/) di Vittore Mariani

*Intervista* **Far vivere il luogo (e le persone) di cui si è custodi** di Cristina Tersigni

*Dall'archivio* [**Quel vecchio signore che non conosciamo**](https://www.ombreeluci.it/1985/bocca-ride-ma-occhi-non-buoni/) di Marie Hélène Mathieu

*Testimonianza* [**Mio figlio, che non voleva vedermi piangere**](https://www.ombreeluci.it/2021/mio-figlio-che-non-voleva-vedermi-piangere/) di Grazia Maria Romanini

*Associazioni* [**Quante cose possono nascere intorno a un libro**](https://www.ombreeluci.it/2021/quante-cose-possono-nascere-intorno-a-un-libro/) di Cristina Tersigni

*Fede e Luce* [**Piccole cronache dalla Lunigiana**](https://www.ombreeluci.it/2021/piccole-cronache-dalla-lunigiana/) dalla Provincia di Kimata

*Spettacoli* [**Incapace di reinventarsi**](https://www.ombreeluci.it/2021/incapace-di-reinventarsi/) di Claudio Cinus [**Arriva Pablo, che vede il mondo a modo suo**](https://www.ombreeluci.it/2021/pablo-che-vede-il-mondo-a-modo-suo/) di Matteo Cinti

**[Dialogo Aperto](https://www.ombreeluci.it/2021/dialogo-aperto-n-154/) **

*Libri* [**Maneggiare con cura**](https://www.ombreeluci.it/2021/maneggiare-con-cura-di-marco-bove-recensione/) di Marco Bove ** ** [**Una specie di scintilla**](https://www.ombreeluci.it/2021/una-specie-di-scintilla-recensione/) di Elle McNicoll [**E poi saremo salvi**](https://www.ombreeluci.it/2021/e-poi-saremo-salvi-recensione/) di Alessandra Carati ** [Quello che non uccide](https://www.ombreeluci.it/2021/quello-che-non-uccide-recensione/)** di David Lagercrantz

*Diari* [**Padel, una parola che non si capisce**](https://www.ombreeluci.it/2021/padel-una-parola-che-non-si-capisce/) di Benedetta Mattei [**Tornando a casa**](https://www.ombreeluci.it/2021/tornando-a-casa/) di Giovanni Grossi