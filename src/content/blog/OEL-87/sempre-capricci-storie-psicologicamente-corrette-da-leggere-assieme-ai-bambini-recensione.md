---
title: Sempre Capricci! Storie “psicologicamente corrette” da leggere assieme ai bambini - Recensione
date: 2004-09-13
author: Cristina Tersigni
slug: sempre-capricci-storie-psicologicamente-corrette-da-leggere-assieme-ai-bambini-recensione
lang: it
numero_rivista: 87
id_numero: OEL-87
issue_number: OEL-87
wp_id: 30385
original_url: "https://www.ombreeluci.it/?p=30385"
cluster_id: 6
has_comments: false
umap_x: 7.304459095001221
umap_y: 11.698822975158691
umap_z: 5.176504135131836
---

S
e è vero che il mestiere di genitore è il più difficile da imparare e che nonostante la buona volontà spesso si fallisce miseramente di fronte ai capricci di un bimbo stanco o in una fase della crescita più difficile di altre (ad esempio per l'arrivo di un fratellino o perché è il momento di lasciare la mamma per la scuola), allora conviene attrezzarsi di ironia e umiltà per capire quando e dove abbiamo sbagliato e per riuscire a trovare soluzioni alternative alle sgridate, alle punizioni... Questo libricino, pensato per genitori e figli in età prescolare, è utile per trovare il tempo di parlare in modo diverso di problemi di ordinaria e quotidiana amministrazione familiare: corredato di simpatici disegni, propone sei storielle di cuccioli in differenti situazioni nelle quali interviene una paziente (visto che non ha figli...) e provvidenziale oca Pina (ad incontrarne per davvero di così saggi) che aiuta i genitori stremati a “leggere” i capricci dei figlioli in maniera diversa ed a risolverli senza che ci siano necessariamente vincitori o sconfitti. Con “nessuna pretesa di compiere miracoli, ma con la speranza di essere un piacevole aiuto”.
*C. Tersigni*
, 2004