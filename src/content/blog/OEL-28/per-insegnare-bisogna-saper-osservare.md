---
title: Per insegnare bisogna saper osservare
date: 1989-12-26
author: Redazione
slug: per-insegnare-bisogna-saper-osservare
lang: it
wp_id: 7189
original_url: "https://www.ombreeluci.it/?p=7189"
cluster_id: 6
has_comments: false
umap_x: 7.452847003936768
umap_y: 10.108794212341309
umap_z: 5.736849308013916
issue_number: OEL-28
id_numero: "OEL-28"
numero_rivista: "Ombre e Luci"
---
**«Un bambino con problemi di comportamento»** *F. Folgheraiter - - Ed. Erickson - TN - 1988* **«La valutazione iniziale delle abilità nell’handicappato»** *D. Janes - Schede operative per l’insegnante - Ed. Enckson - TN - 1987*

«Il bambino con problemi di comportamento» di Folgheraiter, Erickson e «La valutazione iniziale delle abilità nell’handicappato» di D. Janes, id.: due testi che si raccomandano da soli come fondamentali a chi per necessità, per scelta o per lavoro sia impegnato in un progetto educativo. Anche se destinati ad ambiti specifici diversi, il bambino «difficile» il primo, l’attività didattica indirizzata allo scolaro con handicap il secondo, i due testi hanno in comune, oltre che il presupposto dell'amore per quel compito da cui sono motivati, una grande chiarezza di impostazione che è quella della pedagogia più recente: **per «insegnare» bisogna prima di tutto saper osservare con pazienza, meticolosità, competenza** e saper valutare tutte le indicazioni che con il suo comportamento individuale e relazionale il bambino ci dà. Affinché questa osservazione e gli obiettivi da raggiungere attraverso gli interventi progettati che ne derivano non siano generici, e quindi inutili e frustranti, i testi presentano schede molto particolareggiate di valutazione, nel secondo testo opportunamente divise tra prima e dopo i sei anni e per aree di comportamento dai «Prerequisiti per l’apprendimento» che tengono minuziosamente conto di ogni capacità, anche ai livelli che si sarebbe portati a trascurare (per es. «Guarda gli oggetti indicati gestualmente dall’educatore), alle «Abilità basilari di autonomia» (per es. «Nei pasti principali mangia da solo»), alla «Sicurezza personale» alle «Abilità grafico-pittoriche». È nell’esperienza della maggior parte degli insegnanti quel senso di impotenza, di incapacità di fronte ad un compito che appare impossibile, quella chiamata in causa del super-tecnico, di cui si parla nel I capitolo del secondo testo: sono certa che questo comprensibile disagio, dovuto alla nostra preparazione indubbiamente carente nella materia, possa essere sensibilmente ridotto dalla conoscenza e dall’uso di libri come questi.

#### Editoriale

[Buon Natale anche a te](http://www.ombreeluci.it/1989/buon-natale-anche-a-te/) di *M. Bertolini*

#### Articoli

[Mangiare insieme](http://www.ombreeluci.it/1989/mangiare-insieme/) di *Nicole Schulthes* [Il bambino che non vuole mangiare](http://www.ombreeluci.it/1989/il-bambino-che-non-vuol-mangiare/) di *Paul Lemoine* [I pasti di Francesca: un’avventura](http://www.ombreeluci.it/1989/i-pasti-di-francesca-un-rito-e-una-avventura/) di *Jacques La Brousse* [Dove, se non in chiesa?](http://www.ombreeluci.it/1989/dove-se-non-in-chiesa/) di *Joseph Bernardin, cardinale* [Un grande progetto a piccoli passi](http://www.ombreeluci.it/1989/un-grande-progetto-a-piccoli-passi/) di *Maurice e Michèle Antoine* [Le case della carità](http://www.ombreeluci.it/1989/le-case-della-carita/) di *Sergio Sciascia*

#### Rubriche

[Dialogo aperto](http://www.ombreeluci.it/1989/dialogo-aperto-n-28/) [Vita di Fede e Luce](http://www.ombreeluci.it/1989/vita-fede-e-luce-n-28/)

#### Libri

[Per insegnare bisogna saper osservare](http://www.ombreeluci.it/1989/per-insegnare-bisogna-saper-osservare/) a cura della *Redazione*