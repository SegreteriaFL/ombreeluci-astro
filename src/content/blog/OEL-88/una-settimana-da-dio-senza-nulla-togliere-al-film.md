---
title: Una settimana da Dio... senza nulla togliere al film
date: 2004-12-14
author: Redazione
slug: una-settimana-da-dio-senza-nulla-togliere-al-film
lang: en
numero_rivista: 88
id_numero: OEL-88
issue_number: OEL-88
wp_id: 30578
original_url: "https://www.ombreeluci.it/?p=30578"
cluster_id: 5
has_comments: false
umap_x: 7.791228771209717
umap_y: 8.835478782653809
umap_z: 13.213945388793945
---

P
erché non vieni alla settimana di formazione a Foligno in agosto? C'è un bellissimo programma...! Con queste parole Roberta, la mia coordinatrice regionale ha incuriosito il mio spirito che da 18 anni non partecipava ad una formazione Fede e Luce. Ho detto"sì", perché avevo proprio desiderio di ripetere l’esperienza fatta tanti ami prima; sono partita portando con me i miei bambini. La struttura che ci ha accolti era a misura di"formazione": tanto silenzio, il verde che riempiva gli occhi, gli spazi adatti ad ogni esigenza. E noi eravamo 130 da tutta Italia e di più, perché con gli ospiti di Libano, Slovenia e Cipro abbiamo completato la nostra zona; numerosi, diversi, ognuno con il suo bagaglio di gioie e incertezze, legati dalla voglia di scoprire"il seme gettato nella terra, seme che germoglia e cresce, come egli stesso non sa.." La settimana si è articolata con ritmi serrati ma necessari, seguendo un ricco programma che l’equipe nazionale aveva preparato con immensa cura, non trascurando alcuna nota esigenza del"Fedelucino doc": il nutrimento spirituale grazie alle riflessioni mattutine di don Marco, il nutrimento gioviale grazie alle schitarrate serali ed ai simpatici canti e balli che i ragazzi siciliani ci hanno insegnato, il nutrimento del cuore grazie alle testimonianze dei genitori presenti che hanno ci hanno permesso di condividere con loro il percorso a volte in salita della propria esperienza, il nutrimento del palato grazie alla serata conviviale dove ogni regione ci ha fatto dono di una specialità gastronomica che ha contribuito a farci sentire una grande affiatata (e affamata) famiglia! Ed infine la gita a Monteluco sulle orme di S.Francesco, quasi a benedire l’inizio del cammino che ci porterà ad Assisi in aprile. È stata una settimana a dir poco emozionante, dove ho ritrovato volti vecchi e nuovi, ho scoperto cuori che si sono lasciati scoprire, ho gustato momenti vissuti nel silenzio e nella preghiera nella totale condivisione, ho scoperto ancora una volta di essere accompagnata da una presenza silenziosa che mi chiede di accogliere nella semplicità del cuore e camminare accanto a chi non ha lo stesso mio passo... Un grazie particolare da parte dei miei figli Andrea e Francesco va a Estrelita e Carletto, perchè insieme a loro in questa settimana hanno assaporato che l'amicizia è un dono che ci si porta per sempre nel cuore!
*Cinzia Baricella*
, 2004

#### Il Natale di...

[..di Massimo](https://www.ombreeluci.it/2004/il-natale-di-massimo/) di M. Bertolini [... di Carlo](https://www.ombreeluci.it/2004/il-natale-di-carlo/) di L. Colombaro [... del Ricco Epulone](https://www.ombreeluci.it/2004/il-natale-del-ricco-epulone/) di T. Cabras [Vorrei fare qualcosa per gli altri. Ma cosa? Qualche suggerimento](https://www.ombreeluci.it/2004/vorrei-fare-qualcosa-per-gli-altri-ma-cosa/) [Che succede a Natale nelle comunità di Fede e Luce?](https://www.ombreeluci.it/2004/che-succede-a-natale-nelle-comunita-di-fede-e-luce/)

#### Parola di genitore

[Le testimonianze dei genitori: «Quando mio figlio disabile mi piace di più»](https://www.ombreeluci.it/2004/le-testimonianze-dei-genitori-quando-mio-figlio-disabile-mi-piace-di-piu/) di Redazione [Alberto](https://www.ombreeluci.it/2004/a-natale-alberto-stara-in-famiglia-lontano-da-noi/) di M. G. Romanini

#### Altri articoli

[Una settimana da Dio](https://www.ombreeluci.it/2004/una-settimana-da-dio-senza-nulla-togliere-al-film/) di C. Baricella [Una bambina da incontrare](https://www.ombreeluci.it/2004/una-bambina-da-incontrare/) di L. Nardini [Sull'educazione delle nuove generazioni](https://www.ombreeluci.it/2004/sulleducazione-delle-giovani-generazioni-una-mamma-chiede-una-mamma-risponde/) [Come dire:”No! Non puoi averlo!”](https://www.ombreeluci.it/2004/come-direno-non-puoi-averlo/) di H. Pott [La Chiesa debole nel suo capo](https://www.ombreeluci.it/2004/la-chiesa-debole-nel-suo-capo-sorgente-e-segno-della-presenza-di-dio/) di F. Clinquart [Essere vicini a chi è in fin di vita](https://www.ombreeluci.it/2004/essere-vicini-a-chi-e-in-fin-di-vita-2/) di

#### Libri

[Anche Dio ha un sogno](https://www.ombreeluci.it/2004/anche-dio-ha-un-sogno-una-speranza-per-il-nostro-tempo-recensione/) , D. Tutu [La casa in cima all'albero](https://www.ombreeluci.it/2022/la-casa-in-cima-allalbero-recensione/) , H. Kennedy [Trovare la pace - Recensione](https://www.ombreeluci.it/2004/trovare-la-pace-recensione/) , J. Vanier