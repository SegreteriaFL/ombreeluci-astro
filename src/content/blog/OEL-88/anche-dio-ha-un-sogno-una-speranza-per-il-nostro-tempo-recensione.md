---
title: Anche Dio ha un sogno - Una speranza per il nostro tempo - Recensione
date: 2004-12-14
author: Mariangela Bertolini
slug: anche-dio-ha-un-sogno-una-speranza-per-il-nostro-tempo-recensione
lang: it
numero_rivista: "Ombre e Luci"
id_numero: "OEL-88"
issue_number: OEL-88
wp_id: 30532
original_url: "https://www.ombreeluci.it/?p=30532"
cluster_id: 6
has_comments: false
umap_x: 8.395702362060547
umap_y: 11.432169914245605
umap_z: 5.644540309906006
---
"I
n questo libro Desmond Tutu ci insegna come trasformare il dolore e la sofferenza in speranza e fiducia nel futuro. Chiunque è alla guida di uno stato come di una famiglia farà tesoro delle sue parole". Così Nelson Mandela — altro grande vincitore sull’apartheid razzista — definisce il messaggio di questo piccolo libro. Sono nove lettere che l’arcivescovo anglicano di Città del Capo indirizza ai"cari figli di Dio" nelle quali ci esorta a non avere paura del male, delle situazioni tremende che affliggono il mondo. Le sue parole, forti e convincenti, filtrate attraverso la sua lunga e travagliata lotta per far valere i diritti dei senza voce del suo paese, ci aprono ad una speranza possibile, per ognuno e per tutti; di ogni razza e di ogni ceto sociale, di ogni età, e di ogni credo. Come dice nella prefazione Alex Zanotelli, le sue parole lo rendono uno dei grandi profeti del nostro tempo. Dopo aver letto queste sue parole, non si può rimanere come prima: qualcosa ci ha scosso, le sue proposte ci stimolano al cambiamento, al desiderio di diventare collaboratori, insieme, di un mondo altro, diverso: dove"le persone contano più delle cose, più della proprietà; in cui la vita umana non solo è rispettata, ma concretamente onorata; in cui la gente si sente sicura e non teme la fame, l'ignoranza, le malattie; in cui c'è più cortesia, più premura, più condivisione, più allegria; in cui c'è pace e non guerra". Dove attinge Tutu la sua forza e la sua letizia? Nell’unione con Dio."Se al mattino non trascorro un ragionevole lasso di tempo in meditazione, mi sento a disagio...Se non avessi questi momenti di comunione con Dio, sarei completamente smarrito e senza guida". Ma aggiunge per venirci in aiuto: "Ci sono molte volte in cui non riesco a pregare... tutto ciò che posso fare è rivolgermi a Dio dicendo "posso offrirti solo il mio inginocchiarmi" e mi abbandono all’adorazione e alla venerazione. Possa chi leggerà questo libro convincersi che un mondo diverso può cominciare a partire dal cambiamento di ognuno di noi.
*M.B.*
, 2004

#### Il Natale di...

[..di Massimo](https://www.ombreeluci.it/2004/il-natale-di-massimo/) di M. Bertolini [... di Carlo](https://www.ombreeluci.it/2004/il-natale-di-carlo/) di L. Colombaro [... del Ricco Epulone](https://www.ombreeluci.it/2004/il-natale-del-ricco-epulone/) di T. Cabras [Vorrei fare qualcosa per gli altri. Ma cosa? Qualche suggerimento](https://www.ombreeluci.it/2004/vorrei-fare-qualcosa-per-gli-altri-ma-cosa/) [Che succede a Natale nelle comunità di Fede e Luce?](https://www.ombreeluci.it/2004/che-succede-a-natale-nelle-comunita-di-fede-e-luce/)

#### Parola di genitore

[Le testimonianze dei genitori: «Quando mio figlio disabile mi piace di più»](https://www.ombreeluci.it/2004/le-testimonianze-dei-genitori-quando-mio-figlio-disabile-mi-piace-di-piu/) di Redazione [Alberto](https://www.ombreeluci.it/2004/a-natale-alberto-stara-in-famiglia-lontano-da-noi/) di M. G. Romanini

#### Altri articoli

[Una settimana da Dio](https://www.ombreeluci.it/2004/una-settimana-da-dio-senza-nulla-togliere-al-film/) di C. Baricella [Una bambina da incontrare](https://www.ombreeluci.it/2004/una-bambina-da-incontrare/) di L. Nardini [Sull'educazione delle nuove generazioni](https://www.ombreeluci.it/2004/sulleducazione-delle-giovani-generazioni-una-mamma-chiede-una-mamma-risponde/) [Come dire:”No! Non puoi averlo!”](https://www.ombreeluci.it/2004/come-direno-non-puoi-averlo/) di H. Pott [La Chiesa debole nel suo capo](https://www.ombreeluci.it/2004/la-chiesa-debole-nel-suo-capo-sorgente-e-segno-della-presenza-di-dio/) di F. Clinquart [Essere vicini a chi è in fin di vita](https://www.ombreeluci.it/2004/essere-vicini-a-chi-e-in-fin-di-vita-2/) di

#### Libri

[Anche Dio ha un sogno](https://www.ombreeluci.it/2004/anche-dio-ha-un-sogno-una-speranza-per-il-nostro-tempo-recensione/) , D. Tutu [La casa in cima all'albero](https://www.ombreeluci.it/2022/la-casa-in-cima-allalbero-recensione/) , H. Kennedy [Trovare la pace - Recensione](https://www.ombreeluci.it/2004/trovare-la-pace-recensione/) , J. Vanier