---
title: "Arturo Paoli \"Ne valeva la pena\" - Recensione"
date: 2011-03-04
author: Redazione
slug: arturo-paoli-ne-valeva-la-pena-recensione
lang: it
wp_id: 35735
original_url: "https://www.ombreeluci.it/?p=35735"
cluster_id: 6
has_comments: false
umap_x: 8.338153839111328
umap_y: 11.604671478271484
umap_z: 6.118375301361084
issue_number: OEL-113
id_numero: "OEL-113"
numero_rivista: "Ombre e Luci"
---
P
ochi di voi avranno il coraggio di comprare e di leggere questo libroracconto della vita di questo sacerdote scomodo. Pochi di voi — dalle domande che ho fatto attorno a me — sanno chi sia. Con queste poche parole di presentazione, vorrei suscitare in voi la curiosità di conoscerlo, di sapere quanto bene ha fatto (in Italia e in America Latina), quanto amore vero ha seminato, piantato, curato. La sua vocazione è scaturita da una frase che la mamma gli disse un giorno in cui lui aveva assistito in piazza ad una strage e ne era rimasto turbato, aveva solo 8 anni: “Quello che è successo ieri è molto grave. Delle persone hanno ucciso altre persone. E sai perché questo accade? Perché gli uomini non si vogliono bene. Non sanno vivere in pace gli uni con gli altri. Litigano, si scontrano, si picchiano e alla fine perfino uccidono. Noi dobbiamo impegnarci perché nel mondo ci sia più amore, perché le persone imparino a volersi bene” Da allora ad oggi, per lunghi ottant'anni, Antonio Paoli ha cercato, in modo intelligente, concreto, senza giudicare, di ubbidire al comandamento dell'amore e di portare “giustizia=carità” a quanti sono considerati uomini di secondo o di terzo livello. Dopo tante lotte, tanto impegno, sofferenze e delusioni, può dirci con umiltà: “Noi vecchi non possiamo dare molti consigli ai giovani perché nessuna delle nostre vite può servire da modello. Possiamo solo dire che la vita spirituale è la storia di una relazione che tocca le punte estreme della gioia e del dolore e che all’epilogo vi fa esclamare con una sincerità che raggiunge la radice dell’essere: -Ne valeva la pena-”.
*M.B.*
, 2011