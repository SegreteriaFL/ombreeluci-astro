---
title: "La vita è proprio bella. E vi spiego perché"
date: "2024-07-19"
author: "Benedetta Mattei"
theme: "cluster-8"
cluster_id: 8
slug: "la-vita-e-proprio-bella-e-vi-spiego-perche"
has_comments: false
tema_code: "T03"
tema_label: "Amicizia e relazioni autentiche"
categoria_menu: "Relazioni"
issue_number: OEL-168
---

La vita è proprio proprio bella. Direi. Io nella mia vita sto veramente bene perché è bella, divertente con tante cose sempre nuove e sempre vecchie da fare.
Lavorare come cameriera a Merè è fantastico!** Ora sono in vacanza ma a settembre riprendo e ho due belle novità, cari miei: la prima è che imparerò finalmente a fare il cappuccino con la macchina del bar perché io so fare solamente il caffè. La seconda novità è che sarò anche in cucina perché devo imparare a fare la pasta a mano perché nel nuovo menù c’è questa novità e la mia capa Carla mi ha detto che dovrò dare una mano. **Io sono molto felice perché loro mi sanno insegnare bene a fare le cose.
La vita è bella perché sto al mare e mi diverto. Ieri sera sono andata a un Luna Park con 15 amici che lavorano nel bar e ristorante Sirena. Mi hanno invitata. Prima abbiamo mangiato la pizza sulla spiaggia e poi con 3 macchine siamo andati al Luna Park.

Mi sono divertita anche ad andare al concerto di Umberto Tozzi, con il mio amico Roberto, a Caracalla. Io canto le canzoni di Tozzi a squarciagola e Tozzi poi era contento che c’ero. Sono andata anche al concerto di Ultimo allo stadio Olimpico. Apposta è venuta la mia amica Sara, che abita a Montevarchi. Il concerto era bellissimo.

Ma io sono andata a Montevarchi al matrimonio di Elisabetta, la sorella di Sara, con Alessandro. La chiesa dove si sono sposati è a Reggello. Io mi sono messa in prima fila accanto ai genitori di Sara. Poi siamo andati al pranzo ed era tutto molto buono, con tanti antipasti. La sera sono rimasta a cena con gli amici degli sposi e abbiamo ballato fino all’una e mezzo. Io ho detto all’inizio che me ne sarei andata per ultima.

Ecco, per questo io dico che la vita è bella. **Mi piace fare tutto, in vacanza incontro tante persone simpatiche, vado a cena fuori e pure la colazione la faccio sempre al bar.** Ho circa tre o quattro fidanzati, dipende. Quando finisce la vacanza inizio a lavorare a Merè e io non vedo l’ora. Mi hanno telefonato per dirmi che sentono la mia mancanza.