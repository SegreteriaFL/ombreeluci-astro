---
title: I deboli di pace
date: 2003-03-01
author: Jean Vanier
slug: i-deboli-di-pace
wp_id: 25842
original_url: "https://www.ombreeluci.it/?p=25842"
cluster_id: 8
has_comments: false
tags:
  - fede-e-luce
umap_x: 8.363214492797852
umap_y: 11.933144569396973
umap_z: 10.864252090454102
---

Ideboli non chiamano forse i forti a divenire più umani, a trasformare la loro sete di potere e di riuscita orientandola verso la relazione, l’ascolto e la compassione? II cammino della pace si apre quando mettiamo le nostre competenze al servizio della saggezza, della bontà e della riconciliazione.

Per i discepoli di Gesù, **le persone più deboli** non portano solo equilibrio fra i bisogni di potere e i desideri del cuore, fra forza e debolezza, ma **rivelano anche il piano di Dio: rivelano il viso di Dio** .

Dio non guarda né la potenza, né la testa, né le nostre capacità e le nostre competenze, ma il cuore. Il cuore è al cuore della Chiesa perché Dio è cuore. Come può un cristiano, che ama il corpo di Gesù - il suo corpo risuscitato e il suo corpo mistico che è la Chiesa - dimenticare i più deboli che gridano per una presenza, una relazione e un’amicizia?

In mezzo ai forti e ai competenti, **i più deboli sono la presenza di Gesù** . Ci chiedono di lasciar cadere le nostre teorie, le nostre ideologie, le nostre teste, per aprire i nostri cuori alla bontà e alla compassione.

I deboli chiamano i cristiani a creare comunità con loro, perché da soli non possono farcela. La debolezza è un grido: “Ho bisogno di te”. Questo grido è il fondamento di ogni relazione con Dio.

- *Jean Vanier* , 2003