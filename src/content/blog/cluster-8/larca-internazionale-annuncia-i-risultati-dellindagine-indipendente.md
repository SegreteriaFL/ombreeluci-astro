---
title: "L'Arca internazionale annuncia i risultati dell'indagine indipendente"
date: 2020-01-02
author: Redazione
slug: larca-internazionale-annuncia-i-risultati-dellindagine-indipendente
wp_id: 20188
original_url: "https://www.ombreeluci.it/?p=20188"
cluster_id: 8
has_comments: false
umap_x: 8.42320728302002
umap_y: 12.324728012084961
umap_z: 11.177530288696289
issue_number: OEL-152
---

Con una lettera indirizzata il 22 febbraio 2020 a tutta la Federazione presente in 38 paesi, i responsabili de *L’Arca* Internazionale hanno pubblicato le conclusioni dell'indagine che avevano affidato ad un organismo indipendente. L'inchiesta riguardava in particolare testimonianze che mettevano in discussione il suo fondatore, Jean Vanier, e il suo legame storico con padre Thomas Philippe, che (Jean Vanier) indicava suo padre spirituale.

L'indagine è stata condotta da GCPS, un gruppo con sede nel Regno Unito specializzato nel miglioramento delle procedure per la segnalazione e la prevenzione di abusi sessuali. Inoltre, *L’Arca* Internazionale ha istituito un Comitato di supervisione indipendente composto da due ex alti funzionari pubblici francesi, per valutare l'integrità e l'affidabilità delle procedure d’inchiesta e delle relative conclusioni. *L’Arca* Internazionale ha consegnato il rapporto finale di GCPS, così come il lavoro di ricerca storica, alla Commissione indipendente sugli abusi sessuali nella Chiesa (CIASE). Questa commissione è incaricata di fare luce sulle situazioni di abuso nella Chiesa in Francia.

Durante questa inchiesta sono state raccolte le testimonianze attendibili e concordanti, relative al periodo 1970- 2005, di sei donne adulte, non disabili, indicanti che Jean Vanier ha iniziato delle relazioni sessuali, solitamente in un contesto di accompagnamento spirituale e per le quali alcune hanno conservato profonde ferite. Queste donne, senza legami tra loro, riportano fatti simili, associati a un discorso apparentemente spirituale o mistico destinato a giustificarli. Queste azioni indicano un dominio psicologico e spirituale di Jean Vanier su queste donne e sottolineano la sua adesione ad alcune delle teorie e pratiche devianti di padre Thomas Philippe. Nulla nell’indagine consente di immaginare che persone disabili siano state coinvolte.

L’inchiesta di GCPS è stata completata da un lavoro di importante ricerca storica avviato da *L’Arca* sulla base degli archivi inediti a cui ha avuto accesso per la prima volta. L’analisi dei vari archivi ha consentito di portare alla luce le remote radici dell’atteggiamento di Jean Vanier verso queste donne e sottolineano la sua adesione ad alcune delle teorie e pratiche devianti di padre Thomas Philippe.

In effetti, al termine di questa inchiesta e della ricerca storica, le informazioni raccolte mostrano che:

- Dagli anni '50, un decennio prima della fondazione de *L’Arca* , e contrariamente a quanto affermava pubblicamente, Jean Vanier era sostanzialmente informato delle ragioni del processo canonico e della condanna di Padre Thomas Philippe da parte della Chiesa cattolica nel 1956 a causa delle sue teorie, qualificate come "falsa mistica", e delle pratiche sessuali che ne derivavano. Padre Thomas Philippe era colui che Jean Vanier riconosceva come suo padre spirituale. - I lavori di ricerca storica ci dicono che negli anni '50 Jean Vanier faceva parte di un piccolo gruppo clandestino che aderiva e partecipava ad alcune delle pratiche sessuali devianti di padre Thomas Philippe, radicate su credenze cosiddette "mistiche" o "spirituali" che erano state condannate dalla Chiesa cattolica. Questo gruppo era composto da padre Thomas Philippe, Jean Vanier e alcune donne.

Dopo aver esaminato il rapporto (i supervisori) hanno dichiarato: “Non abbiamo motivo di dubitare della metodologia dell'indagine e della serietà con cui è stata attuata. Riteniamo pertanto fondate queste conclusioni”. Nella lettera del 22 febbraio 2020, i responsabili de *L’Arca* Internazionale, Stephan Posner e Stacy Cates Carney scrivono ai membri de *L’Arca* : “Siamo sconvolti da queste scoperte e condanniamo senza riserve queste azioni in totale contraddizione con i valori che, d’altro canto, Jean Vanier rivendicava, incompatibili con le regole elementari del rispetto e dell’integrità delle persone e contrarie ai principi fondamentali delle nostre comunità. Riconosciamo il coraggio e la sofferenza di queste donne e di quelle che forse ancor oggi rimarrebbero in silenzio. Vogliamo anche esprimere la nostra gratitudine alle donne che, negli anni scorsi hanno rotto questo silenzio a proposito di padre Thomas Philippe, e hanno così aiutato altre a liberarsi di un ingiusto fardello di vergogna e di dolore. Chiediamo perdono a tutte per questi fatti che sono avvenuti nel contesto de *L’Arca* , alcuni dei quali sono stati causati dal nostro fondatore”. *L’Arca* è determinata a garantire che le sue 154 comunità nel mondo siano luoghi di sicurezza e crescita per tutti i suoi membri, con e senza disabilità.

In tutta la Federazione, *L’Arca* sta effettuando una valutazione approfondita e indipendente delle sue attuali misure di prevenzione degli abusi e della protezione delle persone. In aggiunta a quelle già esistenti a livello locale *L’Arca* Internazionale ha creato una procedura centralizzata di segnalazione, alla quale tutti i suoi membri possono avere accesso in un contesto sicuro e riservato. Le informazioni o le segnalazioni ricevute saranno trattate da un’unità di prevenzione composto in parte da persone esterne a *L’Arca* .

Nella stessa lettera i due responsabili internazionali dichiarano: “Per molti di noi, Jean è stato tra le persone che abbiamo amato e rispettato di più. Sentiamo il turbamento e il dolore che queste informazioni provocheranno a molti di noi, all’interno de *L’Arca* ma anche fuori... avendo egli così tanto ispirato e confortato molte persone in tutto il mondo... Se il considerevole bene che ha fatto durante tutta la sua esistenza non è messo in discussione dovremo ciononostante far lutto (rinunciare) di una certa visione che potevamo avere di lui e delle nostre origini.”

Aggiungono: “Se le parole di coloro che hanno testimoniato mettono in luce una parte problematica della nostra storia, i loro sforzi offrono a *L’Arca* l'opportunità di proseguire il suo cammino e di prendere maggior coscienza della nostra storia e infine di fronteggiare meglio le sfide del nostro tempo."

Le lettere scritte dai leader internazionali de *L’Arca* alla Federazione sull'inchiesta del GCPS, così come il rapporto di sintesi dell'inchiesta e della ricerca storica, sono disponibili qui:

**[Rapporto di sintesi](https://www.ombreeluci.it/wp-content/uploads/2020/07/Relazione-di-sintesi-2020-IT_ARCA-ITALIA.pdf)**

[**Cronologia degli eventi**](https://www.ombreeluci.it/2020/cronologia-dellinchiesta-e-cenni-storici/)

**[Lettera dei coordinatori internazionali](http://www.fedeeluce.it/wp-content/uploads/2020/03/Lettera-Internazionale.pdf)**

**[Lettera di don Marco Bove (assistente spirituale internazionale)](http://www.fedeeluce.it/wp-content/uploads/2020/03/Lettera-don-Marco-1.pdf)**

*Traduzione a cura di Cristina Tersigni*

Iscriviti e ricevila ogni quindici giorni