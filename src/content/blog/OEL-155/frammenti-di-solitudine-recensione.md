---
title: Frammenti di solitudine – Recensione
date: 2021-08-23
author: Cristina Tersigni
slug: frammenti-di-solitudine-recensione
lang: it
wp_id: 41241
original_url: "https://www.ombreeluci.it/?p=41241"
cluster_id: 6
has_comments: false
umap_x: 7.843657970428467
umap_y: 11.489675521850586
umap_z: 5.708939552307129
issue_number: OEL-155
id_numero: "OEL-155"
numero_rivista: "Ombre e Luci"
---
Riccardo Sollini è figlio di una delle giovani famiglie che, alla fine degli anni Sessanta, si univano alla «visione di una società giusta, coerente… ugualitaria» ispirata da don Franco Monterubbianesi con la Comunità di Capodarco. E vi entrava «non perché bisognoso d’aiuto, ma semplicemente perché immerso in un mondo nel quale i concetti di famiglia, genitori e di rapporto con i pari erano di gran lunga messi in discussione, o forse, semplicemente, raggiungevano livelli “altri”». Nella restituzione che Sollini opera del suo e dei contributi di altri *fratelli* di vita, emergono le molte difficoltà inizialmente sottovalutate nella vita comunitaria, come il paradosso della solitudine o del peso della diversità. Oltre la critica o l’elogio, **l’autore traccia un percorso di consapevolezza, riconoscendo comunque la comunità come «dolce, severa e comprensiva insegnante»** capace di aver impresso un’«eredità inestimabile», fatta di gesti che si apprendono solo vivendoli.

 ### Frammenti di solitudine **Autore** : Riccardo Sollini **Editore:** Pendagron **Pubblicato:** 2020 **Pagine:** 288 **Prezzo:** 12€ **ISBN:** 978-88-3364-220-8