---
title: Mi sento grande
date: 2021-09-28
author: Silvia Freschi
slug: mi-sento-grande
lang: it
wp_id: 27226
original_url: "https://www.ombreeluci.it/?p=27226"
cluster_id: 0
has_comments: false
umap_x: 6.911174774169922
umap_y: 8.433822631835938
umap_z: 8.32181453704834
issue_number: OEL-155
id_numero: OEL-155
---
Ciao! **Mi chiamo Silvia, ho 29 anni,** abito a Locate Triulzi, ma da quasi tre anni vivo alla Casa Comune nel quartiere Isola di Milano insieme ad altre ragazze per l’esperienza del “dopo di noi”, ho due fratelli e due nipotini. **Lavoro già da un po’ al McDonald’s in un centro commerciale di Sesto San Giovanni.** Quando ho fatto il colloquio mi avevano chiesto se mi andava bene fare un lavoro ripetitivo che, mi hanno spiegato, vuol dire fare sempre le stesse cose. Così ho imparato a preparare le insalatone e le farciture dei toast. **Non è stato facile essere precisi, ma ci sono riuscita imparando una ricetta alla volta.** Poi la direttrice del mio negozio mi ha fatto lavorare al McCafè ad aiutare la mia collega quando c’è tanta gente: io carico e svuoto la lavastoviglie, così lei può servire i caffè.

Visto che imparavo bene, dopo alcuni mesi mi ha insegnato anche a servire ai tavoli. Questo lavoro è impegnativo perché devo essere veloce e precisa; qualche volta i clienti mi fanno domande a cui non so rispondere, allora io chiedo aiuto ai miei colleghi. **Mi dicono che sono brava perché sorrido sempre e sono gentile.** Nel periodo del coronavirus abbiamo lavorato spesso con l’asporto e io ho imparato a preparare le bibite e a chiudere i sacchetti per il Glovo.

Lavoro dal lunedì al venerdì sempre con lo stesso orario, mentre i miei colleghi fanno i turni, quindi vedo tutti i giorni persone diverse. **All’inizio era difficile, ma adesso sono contenta: parlo con tante persone e mi vogliono bene.** Quando, dopo il tirocinio di un anno, sono stata assunta, sono stata molto contenta, ma ho fatto tanta fatica ad abituarmi ad alcune cose: timbrare giusto, lavorare nelle festività infrasettimanali quando i miei genitori e i miei fratelli erano a casa (e mi veniva da piangere) e dover chiedere il permesso al mio capo per le vacanze. Sono contenta di lavorare perché mi sento grande, ho conosciuto tanti colleghi con cui parlo e al 10 del mese chiedo sempre al papà se sono arrivati in banca i soldi del mio stipendio.

*Editoriale* ** ** **Sogni per niente speciali** di Cristina Tersigni

*Focus: Lavoro* **Mi sento grande** di Silvia Freschi ** Dietro le quinte di un'assunzione** di Cristina Tersigni ** Diario di Efrem lavoratore** di Efrem Sardella

*Intervista* **Quarantadue chilometri tra Bellizzi e New York** di Enrica Riera

*Testimonianza* **Quel regalo immenso chiamato vaccino** di Isabella Corsini

*Associazioni* **Stasera milonga?** di Cristina Tersigni

*Dall'archivio* **Per un lavoro umano** di Maria Teresa Cabras

*Fede e Luce* **Un fiume lungo quanto il Mediterraneo** di Liliana Ghiringhelli

*Spettacoli* **Sentire la fine del mondo** di Claudio Cinus

**Dialogo Aperto **

*Libri* **E questo è niente** di Michele Cecchini ** Ragazza Aspy** di Agnese Spotorno ** I ragazzi della via Pascoli** di Pino Roveredo ** Frammenti di solitudine** di Riccardo Sollini

*Diari* **Perché il mare non è sempre lo stesso?** di Benedetta Mattei **Visita a Roccamonfina** di Giovanni Grossi