---
title: Stasera milonga?
date: 2021-07-30
author: Cristina Tersigni
slug: stasera-milonga
lang: it
wp_id: 33601
original_url: "https://www.ombreeluci.it/?p=33601"
cluster_id: 12
has_comments: false
umap_x: 8.52403736114502
umap_y: 7.40123987197876
umap_z: 8.462944984436035
issue_number: OEL-155
id_numero: OEL-155
---
«Mi fai ballare un tango?». Una diciassettenne di Latina, Elisa Pascali, chiedeva così di provare, per la prima volta, il famoso *abrazo* e mostrava un vero talento nel muovere passi e adorni. Dando a Roberto Nicchiotti, educatore socio-pedagogico e papà di un ragazzo con disabilità **, l’idea di proporre la sua passione da maestro di tango a persone come lei, con la sindrome di Down, o con altre disabilità.** Dal 2015 in tanti hanno cominciato a praticarlo aderendo all’iniziativa [**L’Oltre Tango**](https://www.facebook.com/profile.php?id=100066675462396) (una scuola, un metodo registrato e insegnato, adatto a persone con disabilità cognitiva, fisica, motoria e neurodegenerativa) apprezzando le possibilità, anche terapeutiche, di una vera e propria arte che con la sua musica evoca emozioni diverse e con i suoi riti e la sua etichetta ha una forte componente socializzante.

A specificarne gli aspetti costruttivi fondamentali è anche la psicoterapeuta Silvia Campanelli che accompagna e segue i diversi gruppi. «Si lavora sulla fiducia verso gli altri, sulla capacità di lasciarsi guidare e di guidare, attraverso giochi a tempo di musica, abbracci ed altre attività. Ragazzi e adulti prendono coscienza dei propri corpi e di quelli degli altri, aumentando la fiducia in sé stessi e migliorando diversi aspetti della vita quotidiana».

**Nell’abbraccio «contenitivo, confortante, emozionante, accogliente e sincero», spiegano i conduttori, trova spazio «l’espressione di sé stessi in relazione con gli altri, senza giudizi»** cosicché «fare un movimento, un passo, e trasmetterlo all’altro, diventa non un’attività motoria fine a sé stessa ma espressione di un’emozione, un momento sociale e di coppia». Centrale è infatti il gioco della complementarità dei ruoli maschile e femminile: «La forte connessione tra l’intenzionalità di compiere un preciso movimento (dell’uomo) e il corpo che deve eseguirlo attivamente (per la donna) sfruttando cambi di peso e di direzione, torsione del busto, passi sia in avanzamento che in arretramento, pause e accelerazioni, fanno sì che vi sia un progressivo e costante miglioramento dell’equilibrio, della postura e della qualità del movimento».

Tra i circa 70 ragazzi distribuiti tra i quattro laboratori – seguiti molti anche online, durante il covid, con esercizi di tango inusualmente concessi ai familiari stretti – si trovano anche ragazzi con autismo, adolescenti e preadolescenti, per i quali imparare a tollerare un abbraccio non è affatto scontato. **Con l’aiuto di molti volontari, l’attività mirata all’insegnamento del tango ogni anno si concentra sull’allestimento di uno spettacolo teatrale costruito sui suggerimenti dei partecipanti e in collaborazione di professionisti del settore.** Spettacoli decisamente Combi (nella definizione paralimpica che vede la partecipazione di un atleta con disabilità e un compagno senza) come le tante gare di danza sportiva a cui Nicchiotti ha partecipato con i suoi allievi come scuola associata FIDS (Federazione Italiana di Danza Sportiva) ottenendo grandi soddisfazioni: due premi europei, uno insieme a Elisa (ora 23enne) e uno con Ilaria Sani (23 anni anche lei), ballerina nella categoria di danza in carrozzina. E un altro premio importante per Federico Morgagni in coppia con Elisa Pascali nella categoria Duo (nella quale entrambi gli atleti hanno una disabilità, in questo caso la sindrome di Down). Veri e propri artisti e atleti che sognano di poter fare una trasferta a Buenos Aires, capitale del tango, per esibirsi, approfondire la tecnica e divertirsi in *milonga* , così come hanno fatto spesso prima del covid anche qui in Italia. Un «sogno di libertà» come dice Ilaria: il tango ha aperto a lei e ai suoi compagni una passione che nutre vita, anima e cuore, oltre ogni limite.

*Editoriale* ** ** [**Sogni per niente speciali**](https://www.ombreeluci.it/2021/sogni-per-niente-speciali/) di Cristina Tersigni

*Focus: Lavoro* [**Mi sento grande**](https://www.ombreeluci.it/2021/mi-sento-grande/) di Silvia Freschi ** [Dietro le quinte di un'assunzione](https://www.ombreeluci.it/2021/dietro-le-quinte-di-unassunzione/)** di Cristina Tersigni ** [Diario di Efrem lavoratore](https://www.ombreeluci.it/2021/diario-di-efrem-lavoratore/)** di Efrem Sardella

*Intervista* [**Quarantadue chilometri tra Bellizzi e New York**](https://www.ombreeluci.it/2021/quarantadue-chilometri-tra-bellizzi-e-new-york/) di Enrica Riera

*Testimonianza* [**Quel regalo immenso chiamato vaccino**](https://www.ombreeluci.it/2021/quel-regalo-immenso-chiamato-vaccino/) di Isabella Corsini

*Associazioni* [**Stasera milonga?**](https://www.ombreeluci.it/2021/stasera-milonga/) di Cristina Tersigni

*Dall'archivio* **Per un lavoro umano** di Maria Teresa Cabras

*Fede e Luce* **Un fiume lungo quanto il Mediterraneo** di Liliana Ghiringhelli

*Spettacoli* [**Sentire la fine del mondo**](https://www.ombreeluci.it/2021/sentire-la-fine-del-mondo/) di Claudio Cinus

**Dialogo Aperto **

*Libri* **E questo è niente** di Michele Cecchini ** [Ragazza Aspy](https://www.ombreeluci.it/2021/ragazza-aspy-di-agnese-spotorno-recensione/)** di Agnese Spotorno ** [I ragazzi della via Pascoli](https://www.ombreeluci.it/2021/i-ragazzi-della-via-pascoli-recensione/)** di Pino Roveredo ** Frammenti di solitudine** di Riccardo Sollini

*Diari* **Perché il mare non è sempre lo stesso?** di Benedetta Mattei **Visita a Roccamonfina** di Giovanni Grossi