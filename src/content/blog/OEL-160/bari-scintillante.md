---
title: Bari scintillante
date: 2023-01-31
author: Cristina Tersigni
slug: bari-scintillante
lang: en
wp_id: 33645
original_url: "https://www.ombreeluci.it/?p=33645"
cluster_id: 0
has_comments: false
umap_x: 8.201159477233887
umap_y: 6.071340560913086
umap_z: 9.71225357055664
issue_number: OEL-160
id_numero: OEL-160
---
Le piste ciclabili sono in forte espansione nelle nostre città ma non tutti possono percorrerle in sicurezza e autonomia. A Bari, ormai dai primi anni del Duemila, è sorto un bike park nel quartiere San Paolo, grazie alla Scuola di Ciclismo Franco Ballerini: un parco dedicato interamente alla bicicletta, con percorsi attrezzati per sperimentare attività di avviamento alle due ruote, anche agonistiche. Nel 2008, racconta il presidente Pino Marzano, venne l’idea di proporre un progetto sportivo integrato per le scuole, *Due ruote per sognare* . **Vennero coinvolti una decina di bambini con sindrome di Down e andò così bene che si decise di allargare la proposta anche a quanti non avevano ancora pensato di potersi avvicinare alla bicicletta.**

La voce pian piano si diffuse, coinvolgendo bambini e ragazzi con altre disabilità, in particolare con autismo. «L’esperienza di questi anni è stata intensa e ci ha condotto a pianificare, per ogni nuovo bambino, un calendario di incontri di mezz’ora con un istruttore in un rapporto 1 a 1, valutando l’equilibrio e la tecnica di pedalata in modo da poter scegliere il mezzo migliore». **Sono tante le competenze da acquisire o rinforzare, e sono tanti coloro che raggiungono la possibilità di muoversi in autonomia.** «La difficoltà maggiore è frenare: il pericolo di un ostacolo artificiale è facilmente percepito ma è difficile acquisire il conseguente utilizzo dei freni, è più facile che venga aggirato o che si mettano i piedi a terra». Ciononostante «il senso di libertà, l’essere finalmente soli senza altri accanto, con il vento in faccia, la sensazione di guida: sono emozioni davvero impagabili, gioia e risate!».

Finito l’avviamento, infatti, al parco ciclistico si va da soli, sorvegliati (da lontano) da un istruttore. Alcuni tra i più grandi vengono con gli amici, passano qualche ora in un ambiente accogliente. E c’è anche chi viene inserito nei gruppi agonistici. E i costi? Per non pesare sulle famiglie, Marzano ha chiesto finanziamenti a Comune e Regione, riuscendo così a coprire la maggior parte delle spese. La proposta si è recentemente allargata anche ai centri Asl per la Salute Mentale: **persone di età differenti stanno imparando a muoversi nel rispetto delle regole del traffico, provando in piccoli gruppi ciclo pedalate in città.** Marzano ha ricevuto chiamate da Roma e dal Piemonte per sapere se ci fossero succursali della loro scuola: lui – che non sapeva nulla di disabilità prima e che ha imparato sul campo, con cuore e passione, la realtà complessa delle famiglie con un figlio fragile – ha dovuto rispondere che sono solo a Bari. Per ora.

*Editoriale* [**Declinazioni di speranza**](https://www.ombreeluci.it/2022/declinazioni-di-speranza/) di *Cristina Tersigni*

*Focus: Per pedalare tutti* [**Otto giorni per vent’anni**](https://www.ombreeluci.it/2023/otto-giorni-per-ventanni/) di *Cristina Tersigni* [**Tandem in Trentino**](https://www.ombreeluci.it/2023/tandem-in-trentino/) di *Andrea Posa* [**Invertire gli addendi**](https://www.ombreeluci.it/2023/invertire-addendi-tandem/) di *Cristina Tersigni* **Bari scintillante** di *Cristina Tersigni* **«Ce l’abbiamo fatta!»** di *Giampaolo Mattei*

*Intervista * [**Alberta e la Rivoluzione**](https://www.ombreeluci.it/2023/alberta-e-la-rivoluzione/) di *Giulia Galeotti*

*Testimonianza * [**Alla ricerca dell’altro da me**](https://www.ombreeluci.it/2023/testimonianza-giulia-cirillo/) di *Giulia Cirillo*

Dall'archivio **Avete mai provato...** di *Mariangela Bertolini*

*Associazioni * **Il piacere del contatto** di *Enrica Riera*

*Spettacoli* ** Il mondo come lo vediamo noi** di *Matteo Cinti*

*Fede e Luce * **Campi di giochi**

**Dialogo aperto**

*Libri * **A sua immagine?** a cura di *Alberto Fontana e Giovanni Merlo* **La più bella nuotata della mia vita** di *Anne Becker* **Abbassa il cielo e scendi** di *Giorgio Boatti* **Il grande cavallo blu** di *Irène Cohen-Janca e Maurizio A.C. Quarello*

*Diari* **Fiera di me stessa** di *Benedetta Mattei* **E.T. alla Bicoca** di *Giovanni Grossi*