---
title: Da Bologna a Roma in tandem
date: 2022-09-16
author: Redazione
slug: da-bologna-a-roma-in-tandem
lang: it
wp_id: 30764
original_url: "https://www.ombreeluci.it/?p=30764"
cluster_id: 0
has_comments: false
umap_x: 8.256144523620605
umap_y: 6.228036403656006
umap_z: 10.179234504699707
issue_number: OEL-160
id_numero: "OEL-160"
numero_rivista: "Ombre e Luci"
---
Partiranno sabato 8 ottobre da Bologna e arriveranno a Roma il 15 dopo aver percorso più di 300km e superato un dislivello in salita di 5.750m! Organizzato dal [L’Arche Comunità l’Arcobaleno](https://www.larchebologna.it) di Bologna, in occasione dei 20 anni di attività, il viaggio prevede la partecipazione di 6 tandem con un team di base composto da 16 persone: 7 persone con disabilità, 6 guide dei tandem, 3 autisti che guideranno 3 mezzi (un pulmino e un’auto per il trasporto delle persone e un furgone per il trasporto dei tandem).

Per la realizzazione del ciclo-viaggio verranno coinvolti alcuni volontari (Gli Amici di Arche APS, FIAB, Italian Army) sia come guide che per avere un sostegno lungo il percorso, ma, soprattutto, per poter creare occasioni d’incontro e di crescita reciproca; verranno inoltre coinvolte tutte le realtà associative (tra cui, anche [Fede e Luce](http://fedeeluce.it) ) che si occupano di disabilità, che sono in rete e relazione con [L’Arche Comunità l’Arcobaleno](https://www.larchebologna.it) per una comunanza di valori e di esperienze e che potranno supportare la Comunità nella logistica.

https://youtu.be/ycm_CZjozHo

### Scheda Itinerario – Programma di massima

- **Giorno 1 – sabato 8 ottobre 2022** – partenza da Bologna, tappa Grizzana Morandi – lago Brasimone - **Giorno 2 – domenica 9 ottobre 2022** – tappa lago Brasimone – Foresta dell’Acquerino – Montale (PO) - **Giorno 3 – lunedì 10 ottobre 2022** – tappa Gambassi Terme (FI) – San Gimignano – Colle val d’Elsa (SI) - **Giorno 4 – martedì 11 ottobre 2022** – tappa Siena – Murlo – Buonconvento (SI) - **Giorno 5 – mercoledì 12 ottobre 2022** – tappa San Quirico d’Orcia (SI) – Pienza (SI) – Radicofani (SI) - **Giorno 6 – giovedì 13 ottobre 2022** – tappa Radicofani (SI) – Proceno (VT) – Bolsena (VT) - **Giorno 7 – venerdì 14 ottobre 2022** – tappa Bolsena (VT) – Montefiascone (VT) – Viterbo - **Giorno 8 – sabato 15 ottobre 2022** – tappa Castel Giubileo (RM) – Roma

**Puoi sostenere l’iniziativa con un libero [contributo](http://www.larchebologna.it/bologna-roma-in-tandem/) all’associazione.**

Un nuovo post ogni mese