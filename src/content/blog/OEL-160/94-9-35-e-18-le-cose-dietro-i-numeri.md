---
title: "94, 9, 35 e 18: le cose dietro i numeri"
date: 2022-07-08
author: Benedetta Mattei
slug: 94-9-35-e-18-le-cose-dietro-i-numeri
lang: it
wp_id: 28739
original_url: "https://www.ombreeluci.it/?p=28739"
cluster_id: 7
has_comments: false
umap_x: 7.726833820343018
umap_y: 1.4991577863693237
umap_z: 9.654437065124512
issue_number: OEL-160
id_numero: "OEL-160"
numero_rivista: "Ombre e Luci"
---
Hofatto tante cose e altre sono successe e io non le ho fatte. **Mia nonna ha compiuto 94 anni il 28 giugno. Io l’ho aiutata a spengere le candeline che erano due.** Una era il numero 9 e una il numero 4. Lei non ce la faceva. La torta era buona, anzi erano due. Poi però, qualche giorno dopo, nonna è dovuta andare in ospedale perché non stava bene. Lei non sta bene da tantissimo. Io spero che presto torna a casa. Dico sempre la preghiera e la chiamo con la videochiamata su whatsapp.

La pagella a scuola è andata bene. Però hanno rimandato 9 compagni di classe. Io ho preso 9 in accoglienza, accoglienza turistica e comportamento. Otto in inglese, francese, matematica, arte e territorio, educazione civica e scienze dell’alimentazione. Sette in italiano. Sei in storia e ginnastica. Ottimo in religione. **Abbiamo anche fatto la pizza di classe. Non c’erano i professori. Sono stata molto contenta.**

A giugno sono finite tutte le cose che faccio. Musica, calcio, ginnastica ritmica dove ho fatto anche il saggio e mi sono divertita molto perché ho fatto una esibizione con la palla e non mi è mai caduta, solo una volta è un pochino rotolata via ma l’ho ripresa subito. Sono andata anche al matrimonio di una mia amica a Castiglione della Pescaia. Faceva tantissimo caldo però è stato tutto molto bello e mi sono divertita tantissimo. Soprattutto la sera quando faceva più fresco. Hanno fatto la cena a buffet su una terrazza sopra un albergo. **C’era la musica e si poteva anche ballare e io ho ballato tantissimo fino a dopo mezzanotte fonda.** C’erano 30 invitati. Forse 35. Erano tutti molto simpatici. La settimana prima ero andata alla festa di 18 anni della mia amica Sara in Toscana. Le feste mi piacciono da morire.

**Ora sono al mare. Fa caldissimo. Però sto molto bene.** La sera esco sempre e torno molto tardi. Mi piace andare in giro e ridere e scherzare. Il mare è questo. Mi piace fare il bagno e stare in spiaggia ma mi piace di più andare in giro la sera e sedermi ai tavolini a chiacchierare.