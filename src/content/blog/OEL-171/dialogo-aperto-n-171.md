---
title: Dialogo Aperto n. 171
date: 2025-11-01
author: Redazione
slug: dialogo-aperto-n-171
lang: it
wp_id: 15768527
original_url: "https://www.ombreeluci.it/?p=15768527"
cluster_id: 11
has_comments: false
tags:
  - fede-e-luce
  - fede-e-luce-nel-mondo
umap_x: 5.267295837402344
umap_y: 7.865687370300293
umap_z: 11.311661720275879
issue_number: OEL-171
id_numero: OEL-171
---
### Sono contenta!

Pensando a quante storie vengono raccontate su *Ombre Luci* **più le leggo e più sono contenta** di far parte di [*Fede e Luce*](https://www.fedeeluce.it/2025/10/22/giubileo-della-disabilita-nel-duomo-di-milano/) : mi trasporta in un mondo pieno di amici e mi sento coinvolta nelle varie storie. Anche io prima di far parte di *Fede e Luce* **ero avvolta in un ampolla di vetro, circondata dai miei genitori.** Non uscivo senza mia mamma, era la mia protezione. Poi un’amica mi ha fatto conoscere *Fede e Luce* a Gratosoglio. Sono passati trentotto anni e ora ho fatto due mandati da responsabile; **sono cresciuta in tutto** , ho fatto un passo gigante. A settembre ci sarà Pompei, assolutamente partecipo, e finisce il mio mandato insieme a Luisa Ferrini; al momento farò come sempre, aiutare e fare grandi cose, poi a settembre si vedrà, penso di passare la responsabilità a qualcun altro. *Nora Buccheri (Milano)*

### Ovunque a casa

Sono stata per un periodo in Argentina per lavoro e ho partecipato alla casetta della comunità di Buenos Aires grazie a padre Alberto Bochatey e alla mitica Maria Agnese Boitani che, da Roma, ci ha messo in contatto. È stata un’esperienza bellissima! Per loro è stata la prima casetta del nuovo anno Fede e Luce perché per loro gennaio e febbraio sono come il nostro luglio-agosto. Qualche giorno dopo ho ricevuto messaggi da Maria Del Carmen, mamma e responsabile della comunità: «Grazie di cuore per aver condiviso con noi l’incontro! Ci ha dato molta gioia e ci ha rinnovato. È stato un piacere conoscere la tua storia insieme a Fede e Luce. Sia benedetto il tuo ritorno!». ***Fede e Luce* ha il dono di farti sentire ovunque a casa** . *Daniela Guglietta (Roma)*

### Ricordo

Come le persone veramente preziose, Monica Stirpe (morta il 26 giugno scorso qualche giorno dopo aver compiuto 52 anni) lascia un vuoto immenso. **Così uguale a me, pur così diversa, Monica mi si è messa accanto** e – camminando con pazienza, senza mai lasciarmi la mano – mi ha invitata a guardare il mondo attraverso il suo sguardo. *Giulia Galeotti (Roma)*

### La botte

*di Claudio Moriggia * Se la botte era piena, io cammino di buona lena Dalla botte il paladino lui ha bevuto il suo vino…