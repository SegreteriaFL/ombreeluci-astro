---
title: Difficile senza musica | Recensione
date: 2025-11-19
author: Giulia Galeotti
slug: difficile-senza-musica-recensione
lang: it
wp_id: 15768805
original_url: "https://www.ombreeluci.it/?p=15768805"
cluster_id: 6
has_comments: false
tags:
  - rilettura
umap_x: 7.745220184326172
umap_y: 11.437280654907227
umap_z: 5.198431491851807
issue_number: OEL-171
id_numero: OEL-171
---
Dallo scaffale questa volta prendiamo un racconto, firmato da uno scrittore nato in Germania, vissuto in California e morto per una leucemia fulminante a San Pedro, dopo una vita scombinata. Tra tanto alcol e un mondo al margine descritto con linguaggio colorito e straordinaria capacità di analisi; tra un’esistenza di eccessi esasperati e critica al perbenismo, sbucano presenze che non ti aspetti: due suore. Charles Bukowski ne tratteggia l’incontro con un uomo, Larry, che ha messo un annuncio sul giornale per vendere fonografo e dischi. Le religiose sono interessate all’acquisto perché suor Celia ne ha bisogno per le sue lezioni con le ragazze più grandi, «è così difficile… senza musica». Descritto attraverso gli occhi dell’uomo, è **l’incontro tra due mondi lontani che si studiano un po’** , tentano di dirsi qualcosa e concludono l’affare. Nessuno è a suo agio. Ma, lo sappiamo, sono questi gli incontri migliori.

 ### Difficile senza musica ### Racconto tratto da "Taccuino di un allegro ubriacone" **Autore:** Charles Bukowski **Traduzione:** Simona Vinciani **Editore:** Guanda **Pubblicato:** 2019 **Pagine** : 324 **Prezzo:** 18€ **ISBN:9788823522626**