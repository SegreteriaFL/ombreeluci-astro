---
title: Dai nonni una tenerezza in più
date: 1997-12-15
author: Mariangela Bertolini
slug: dai-nonni-una-tenerezza-in-pi
wp_id: 11838
original_url: "https://www.ombreeluci.it/?p=11838"
cluster_id: 14
has_comments: false
umap_x: 4.736610412597656
umap_y: 9.553260803222656
umap_z: 8.544549942016602
---

*“Se almeno avessi mia madre...”* *“Quando c'era mia suocera, tutto andava meglio!”* *“Meno male che ogni tanto i nonni se lo prendono con sé...”* *“Solo il nonno lo sa prendere per il suo verso!”*

Ho sentito spesso queste frasi; ho ascoltato numerose testimonianze: molti genitori, soprattutto i più giovani ovviamente, dicono che, dopo un primo momento di sconforto e di ribellione, i nonni sono stati aiuti preziosi, sostegni indispensabili nella difficile prova di accogliere ed educare un bambino disabile. Chi ha sostenuto confortando; chi prestando aiuto concreto: chi offrendo quella saggezza propria dell’età. Ci sono genitori però che non hanno trovato questo sostegno; vuoi perché i nonni abitavano lontano, vuoi perché sono morti anzitempo. Oppure - i casi purtroppo non sono rari - perché semplice- mente non ne sono stati capaci...

Ombre e Luci dedica questo numero ai nonni: genitori o suoceri che siano, hanno sofferto molto, insieme ai loro figli, per la nascita di un nipote disabile. Se leggendo queste pagine troveranno la spinta per continuare o per cominciare a dare il loro prezioso aiuto, saranno certamente ricompensati dall affetto e dalla riconoscenza dei loro figli e nipoti. Chiudersi nel proprio dolore o rancore fa solo male e rimane un atteggiamento sterile. Al contrario, trasformare poco a poco la propria sofferenza in dedizione, può allargare e ringiovanire il cuore ormai stanco e sfiduciato: può, almeno, offrire un tenero ricordo - per chi resterà quaggiù - di una tenerezza unica e insostituibile. Vi pare poco? Chiediamola insieme questa tenerezza, per tutti, ma in modo speciale per i nonni, a quel Bambino che viene e che solo sa trasformare “i nostri cuori di pietra in cuori di carne”.

- *Mariangela Bertolini* , 1997

[**Mariangela Bertolini**](http://www.ombreeluci.it/author/mariangela-bertolini/)

Nata a Treviso nel 1933, insegnante e mamma di tre figli tra cui Maria Francesca, Chicca, affetta da una grave disabilità. È stata fra le promotrici di Fede e Luce in Italia. Ha fondato e diretto Ombre e Luci dal 1983 fino al 2014.

[Tutti gli articoli](http://www.ombreeluci.it/author/mariangela-bertolini) di Mariangela

#### Editoriale

[Dai nonni una tenerezza in più](http://www.ombreeluci.it/1997/dai-nonni-una-tenerezza-in-piu/) di M. Bertolini

#### Articoli

[I suoi nonni](http://www.ombreeluci.it/1997/i-suoi-nonni/) di M.T. Mazzarotto [Non voleva bene a Sofia](http://www.ombreeluci.it/1997/non-voleva-bene-a-sofia/) di una mamma [I nonni possono fare molto](http://www.ombreeluci.it/1997/i-nonni-possono-fare-molto/) di M. O. Réthoré [Dedicato ai bambini: Carlo](http://www.ombreeluci.it/1997/dedicato-ai-bambini-carlo/) di Pennablu [L’aiuto spirituale dei nonni](http://www.ombreeluci.it/1997/laiuto-spirituale-dei-nonni/) di H. Bissonier [Non dopo di noi, ma prima](http://www.ombreeluci.it/1997/non-dopo-di-noi-ma-prima-come-fratelli-anche-lui-lascia-la-casa/) di N.Schulthes [La madre di famiglia](http://www.ombreeluci.it/1997/madre-di-famiglia/)

#### Rubriche

[Dialogo aperto](http://www.ombreeluci.it/1997/dialogo-aperto-n-60/) [Vita Fede e Luce](http://www.ombreeluci.it/1993/vita-fede-e-luce-n-60/)