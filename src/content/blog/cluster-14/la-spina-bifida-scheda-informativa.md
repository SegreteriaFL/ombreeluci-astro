---
title: La Spina Bifida - Scheda informativa
date: 2007-09-09
author: Redazione
slug: la-spina-bifida-scheda-informativa
wp_id: 32703
original_url: "https://www.ombreeluci.it/?p=32703"
cluster_id: 14
has_comments: false
umap_x: 5.786990165710449
umap_y: 9.758047103881836
umap_z: 6.997970104217529
---

La Spina Bifida, che oggi si riscontra in un bambino su mille, è una malformazione del sistema nervoso dovuta alla mancata chiusura del tubo neurale fin dalle prime settimane del concepimento. Nei casi più gravi il midollo spinale fuoriesce dalla colonna vertebrale per alcuni centimetri. Questo provoca la lesione del midollo spinale e delle terminazioni nervose ad esso collegate che saranno all’origine dei difetti ai nervi presenti negli arti inferiori e nell’apparato sfinteriale. La grande maggioranza dei bambini nati con la spina bifida ha l’idrocefalo. La malattia si rende evidente alla nascita, anche se spesso è possibile fare diagnosi prenatale. Già nelle prime ore di vita è necessario un intervento chirurgico per chiudere il canale meningeo e riporre il tessuto nervoso al fine di ridurre i rischi di infezioni e preservare le funzionalità residue del midollo. I casi meno gravi sono affetti da un'assenza del controllo degli sfinteri, ma nella maggior parte dei casi vi è la presenza di malformazioni e difetti nei nervi degli arti inferiori. Le cause della Spina Bifida non sono ancora certe, i fattori genetici combinati con fattori ambientali sono sicuramnte coinvolti. In alcuni paesi, come l’Africa, la Spina Bifida è molto diffusa. Il raggiungimento dell'età adulta è oggi possibile per un 70-90% dei neonati con un 80% di essi dotati di un quoziente intellettivo normale e con una gestione positiva dell’incontinenza. Tecniche come il cateterismo intermittente, effettuato 4-5 volte al giorno, permette di ridurre l’incidenza di complicanze renali; l’uso di tutori sempre più personalizzati e di carrozzelle molto leggere aiuta una deambulazione autonoma; interventi ortopedici favoriscono la correzione di alcune deformità. Nella prevenzione, la somministrazione di acido folico prima del concepimento e durante le prime settimane di gravidanza può diminuire il rischio di spina bifida del 75%.