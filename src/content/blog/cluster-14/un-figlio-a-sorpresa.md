---
title: Un figlio a sorpresa
date: 2005-12-05
author: Redazione
slug: un-figlio-a-sorpresa
wp_id: 4668
original_url: "https://www.ombreeluci.it/?p=4668"
cluster_id: 14
has_comments: false
tags:
  - papa
umap_x: 4.434040069580078
umap_y: 8.831266403198242
umap_z: 7.508991718292236
---

Il giorno della nascita ci hanno detto che il bimbo era un po’ sottopeso, ma non ci siamo preoccupati poiché per le due sorelle maggiori era successa la stessa cosa ed erano sane (ed ora laureate). Il giorno successivo mi hanno convocato in clinica e hanno comunicato a me e a mia moglie che Matteo era down. Certo è stata una sorpresa abbastanza pesante, ma immediatamente siamo stati affiancati da una equipe specialistica, da un’assistente sociale e da un’esponente dell’Associazione Genitori Bambini Down (adesso Ass. Genitori Persone Down n.d.r.). Con l’aiuto di tutte queste persone ci siamo fatti subito una ragione…non tutti sono “Eurostar” ci sono anche i treni locali che vanno piano e Matteo sarebbe stato uno di questi! Così grazie a tutti questi supporti non ho avuto difficoltà a capire che Matteo non era come gli altri e a parlarne con sufficiente tranquillità, anche per il futuro, con mia moglie Luisa. Allora frequentavamo un gruppo familiare in parrocchia e con questi amici abbiamo avuto modo di parlare di Matteo sin da subito: erano e sono veri amici sinceri perché lo hanno accolto senza riserva. Tramite l’Ass. Genitori Bambini Down ho avuto modo di parlare con altri papà: ma ho avuto difficoltà a parlare di Matteo là o altrove perché quasi tutti gli altri bambini down avevano altre patologie collegate, anche molto gravi, (cuore, vista, ecc.) mentre Matteo è assolutamente sano per cui ci sentivamo per questo molto fortunati nei loro confronti. (Abbiamo lasciato tale Ass. perché troppo distante da casa). Non posso dire di essere stato deluso dalla nascita di Matteo, anzi è stato dall’inizio così… “solare” (e lo è tuttora) che stare con lui mi risulta facile e appagante.
*Parla Mario Ferrini (53 anni), papà di Matteo, 12 anni*
Ombre e Luci n. 92, 2005

### [Dossier Noi Papà](http://www.ombreeluci.it/noi-papa-un-figlio-disabile/)

Sono spesso criticati o presi in giro dalle mamme per la loro incompetenza nell’accudire un figlio appena nato; sono giudicati severamente dalle mogli più buone quando, invece di rimproverare, si fanno partecipi del chiasso o del disordine al momento di andare a tavola...
[continua](http://www.ombreeluci.it/noi-papa-un-figlio-disabile/)

#### Testimonianze

[Un figlio a sorpresa](http://www.ombreeluci.it/2005/un-figlio-sorpresa/)
di
*Mario*
[La lotta del padre-cittadino](http://www.ombreeluci.it/2005/la-lotta-del-padre-cittadino/)
di
*Vito Giannulo*
[Pazienza, tenacia, anche durezza](http://www.ombreeluci.it/2005/pazienza-tenacia-anche-durezza/)
a cura di
*Sergio De Rino*
[Smack come bacio](http://www.ombreeluci.it/2005/smack-come-bacio/)
di
*Carlo*
[Un padre rivela il dono unico di suo figlio](http://www.ombreeluci.it/2005/un-padre-rivela-dono-unico-suo-figlio/)
di
*Gilles Le Cardinal*
[Itinerari paralleli](http://www.ombreeluci.it/2005/itinerari-paralleli/)
di
*Giovanni Adorni Braccesi*
[Un mondo da scoprire, camminando e fermandoci](http://www.ombreeluci.it/2005/un-mondo-scoprire-camminando-fermandoci/)
& di
*Enrico Orofino*