---
title: Con la vostra collaborazione
date: 1991-03-16
author: Mariangela Bertolini
slug: con-la-vostra-collaborazione
wp_id: 8147
original_url: "https://www.ombreeluci.it/?p=8147"
cluster_id: 14
has_comments: false
umap_x: 5.172863483428955
umap_y: 7.2044758796691895
umap_z: 9.197283744812012
issue_number: OEL-37
---

O
mbre e Luci si rivolge soprattutto ai genitori di figli con handicap, con la speranza di essere per loro aiuto e sostegno. Vuole creare legami di amicizia là dove spesso c'è solitudine ed emarginazione; ascoltare i bisogni, ridare forza e coraggio, ravvivare la speranza, anche quando sembra perduta. Per questo abbiamo preferito, da sempre, presentare articoli rasserenanti, positivi, più che tragici e scandalistici, più le luci che le ombre. Di solito scegliamo argomenti che aiutino a conoscere meglio i vari tipi di handicap, con appropriati consigli educativi; riflessioni su temi generali comuni, alla luce dell’insegnamento evangelico; informazioni su iniziative e .servizi esistenti e tra questi segnaliamo quelli «buoni» perché siano di riferimento e rappresentino modelli da imitare nel caso che genitori o amici vogliano «creare» qualcosa di nuovo. Dopo otto anni di vita, abbiamo bisogno di fare con voi una verifica, sottoponendovi a un piccolo impegno, il cui risultato sarà per noi prezioso per continuare il nostro lavoro nella certezza che Ombre e Luci è utile e deve continuare a vivere.

### Inchiesta

Le domande che troverete alle pagine centrali di questo numero, sono state pensate per avere un'idea precisa sulle vostre situazioni familiari, sui vostri bisogni, sui vostri desideri e questo per i motivi che seguono.
- Pubblicare articoli su argomenti che siano risposte concrete ai vostri veri e attuali bisogni. - Avere informazioni precise sulle necessità di servizi e aiuti (carenti o inesistenti), sui bisogni più urgenti; potremo così, dati alla mano, presentarli là dove sempre più spesso veniamo invitati sia come Fede e Luce, sia come Ombre e Luci. In questi ultimi anni abbiamo partecipato a nome vostro a: Commissione di studio per le case famiglie, promosso dal ministero della Sanità e degli Affari sociali; Consulta cittadina; Convegno per la catechesi dell'handicap; Convegno sulla famiglia con handicap (Policlinico Gemelli); Convegno per l’educazione del bambino autistico (Università di Roma). Cerchiamo inoltre di portare i vostri bisogni a vescovi e autorità civili, particolarmente sensibili e vicine al problema della sofferenza. Le vostre risposte ci permetteranno anche di scegliere a quali convegni e incontri portare la vostra voce. - Chiedere la vostra collaborazione per articoli a chi fra voi è protagonista di certe problematiche.
La vostra risposta ci servirà anche a capire se la rivista vi sta a cuore e se desiderate continuare a riceverla. Il nostro lavoro, ne riceverà significato, forza e incoraggiamento. Cogliamo l’occasione per ringraziare quanti fra voi hanno dato il loro contributo in questi anni trascorsi con articoli e fotografie. Speriamo di vedere arrivare presto molte risposte! -
*Mariangela Bertolini*
, 1991
[**Mariangela Bertolini**](http://www.ombreeluci.it/author/mariangela-bertolini/)
Nata a Treviso nel 1933, insegnante e mamma di tre figli tra cui Maria Francesca, Chicca, affetta da una grave disabilità. È stata fra le promotrici di Fede e Luce in Italia. Ha fondato e diretto Ombre e Luci dal 1983 fino al 2014.

[Tutti gli articoli](http://www.ombreeluci.it/author/mariangela-bertolini) di Mariangela

Questo articolo è tratto da
[Ombre e Luci n.33, 1991](http://www.ombreeluci.it/project/numero-33-collaborare-per-risolvere/)
[Con la vostra collaborazione - Inchiesta](http://www.ombreeluci.it/1991/con-la-vostra-collaborazione/)
di
*Mariangela Bertolini*
[Famiglie diverse?](http://www.ombreeluci.it/1991/famiglie-diverse/)
di
*Giacomo e Maria Labrousse*
[Educare è desiderare](http://www.ombreeluci.it/1991/educare-e-desiderare/)
di
*Marie H. Mathieu*
[La Stelletta](http://www.ombreeluci.it/1991/la-stelletta/)
di
*Nicole Schulthes*
[Quel che mancava ai nostri figli](http://www.ombreeluci.it/1991/quello-che-manca-ai-notri-figli/)
di
*Laura Delay*

#### Rubriche

[Dialogo aperto](http://www.ombreeluci.it/1991/dialogo-aperto-n-33/)

#### Libri

[L'omino di vetro](http://www.ombreeluci.it/1991/la-stelletta/)
di
*M.C. Barbiero*
[Vita! riflessioni sulla cultura dell'hadicap](http://www.ombreeluci.it/1991/vita-riflessioni-sulla-cultura-dellhandicap/)
di
*C. Imprudente*
[Il mio piede sinistro](http://www.ombreeluci.it/1991/il-mio-piede-sinistro/)
di
*C. Brown*