---
title: "«Vivere l'ultimo istante»"
date: 1986-12-26
author: Anna Cece
slug: vivere-lultimo-istante
wp_id: 5782
original_url: "https://www.ombreeluci.it/?p=5782"
cluster_id: 14
has_comments: false
tags:
  - morte
  - cura-del-morente
umap_x: 7.662177085876465
umap_y: 11.319499015808105
umap_z: 6.240704536437988
issue_number: OEL-16
---

Morire a casa o in ospedale? Con quale assistenza? Si può tentare di capire la realtà dei morenti e superare i timori connessi con la loro presenza? E’ così difficile morire? Questi e molti altri sono gli interrogativi posti dal libro, che cerca di rispondere affrontando coraggiosamente un tema ampiamente evitato e temuto dai più: la morte, il nostro nuovo tabù. L’autrice è una «specialista»: una caposala di un reparto per malati considerati «al di là di ogni terapia». Ha assistito più di ottocento morenti e ha maturato l’esperienza che la morte in ospedale, la più frequente, può non essere sinonimo di solitudine e abbandono. Partendo dalla considerazione, ovvia ma non troppo, che «il morente è pur sempre un vivente», studia con dettaglio tecnico l'«anatomia» della morte, la psicologia del morente (prendendo in prestito dalla Kubler Ross lo schema degli stadi del morente) e il ruolo, ora ampliato, che l’ospedale può e deve avere nella cura dei suoi ultimi istanti. Si può immaginare come vengano toccati argomenti di grande attualità, quali l’accanimento terapeutico o, al contrario, l’eutanasia. E’ un libro destinato a chiunque voglia avvicinarsi a questo argomento troppo spesso ignorato, sebbene lo stile dell’autrice sia un po’ quello dell’«addetta ai lavori»: in molte parti il libro è quasi una guida pratica per l’équipe medico-infermieristica, allo scopo proprio di proporre una vera preparazione professionale, che unisca la competenza tecnica alla sensibilità e maturità personale. In base alla sua esperienza, Christiane Jomain può concludere che, se c’è tale preparazione, tutti, anche in ospedale, possono avere la speranza di morire serenamente. di
*Anna Cece*
, 1986 Questo articolo è tratto da
[Ombre e Luci n.16, 1986](http://www.ombreeluci.it/staging/project/numero-11-epilessia-una-montagna-di-pregiudizi/)

#### Editoriale

di di di di di di

#### Rubriche

Dialogo aperto
Vita Fede e Luce

#### Libri

di di di