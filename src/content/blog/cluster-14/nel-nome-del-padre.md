---
title: Nel nome del padre
date: 2005-09-19
author: Mariangela Bertolini
slug: nel-nome-del-padre
wp_id: 31148
original_url: "https://www.ombreeluci.it/?p=31148"
cluster_id: 14
has_comments: false
tags:
  - papa
umap_x: 4.63379430770874
umap_y: 8.806584358215332
umap_z: 7.607284069061279
---

Tutti si sono accorti di **quanto si parli poco dei papà nel mondo dell'handicap** . Come diceva mio marito, perfino Ombre e Luci si dimentica troppo spesso di loro.

**È vero, ma era vero di più nei tempi passati, quando i papà si facevano indietro** , troppo indietro a volte, fino a sparire del tutto in certi casi; lasciando così la grave incombenza alla mamma.

"Lei lo capisce di più, lei sa come prenderlo, io non ce la faccio..." **E le mamme, spesso, preferivano essere solo loro le protagoniste** , pronte a grandi sacrifici per quel figliolo, ma anche dimentiche che il marito — quel papà così sottinteso — aveva bisogno ancora, e forse più di prima, di un po’ di attenzione; a forza di sentirsi incapace, o perché veramente non ce la faceva ad occuparsene, è stato dimenticato. Talvolta anche accusato ingiustamente di lasciare solo a lei tutto il peso.

**È anche vero però, che alcuni papà sono stati subito coinvolti** e si sono dedicati in modo generoso al figlio difficile. Si sono strapazzati per arrivare dal lavoro, in tempo per essere presenti per il bagno, la cena, per andare dal medico o in farmacia. Hanno dato il cambio di notte quando il ragazzo non ne voleva sapere di dormire...

**È accaduto così nel passato che in alcune famiglie la vita di coppia è andata in pezzi** , con le dolorose conseguenze facilmente immaginabili. In altre invece, la presenza di un figlio disabile ha portato unione, solidarietà e altruismo, non facendo così cadere le difficoltà solo su una persona o sugli altri figli.

**E adesso, come vanno le cose?** Gli aiuti ora ci sono di più, non si può negarlo. La solitudine in cui erano lasciate le famiglie si è mitigata vuoi per l'integrazione a scuola, vuoi per la più attenta partecipazione da parte degli amici.

Nel [**numero di Ombre e Luci che esce a Natale**](https://www.ombreeluci.it/project/ombre-e-luci-n-92-noi-papa/) (o poco dopo!) vorremmo parlare dei papà di figli con disabilità, oggi, nel 2005.

**A me — dal poco che vedo e sento — pare che molto sia cambiato** , forse perché ora i papà in generale sono più vicini e partecipi alla vita della famiglia. Forse mi sbaglio.

**Perché non ci date una mano** a mettere insieme questo numero speciale, dedicato in modo particolare ai normalmente troppo silenziosi e schivi papà di figli con difficoltà Chiedete ai papà più giovani che conoscete, un articolo, una lettera, le loro riflessioni, le loro fatiche e incomprensioni...

Ombre e Luci sarà sempre una piccola rivista, ma vuole continuare a dare la voce a quanti si sentono dimenticati e soli.

*Mariangela Bertolini* , 2005

[**Mariangela Bertolini**](http://www.ombreeluci.it/author/mariangela-bertolini/)

Nata a Treviso nel 1933, insegnante e mamma di tre figli tra cui Maria Francesca, Chicca, con una grave disabilità. È stata fra le promotrici di Fede e Luce in Italia. Ha fondato e diretto Ombre e Luci dal 1983 fino al 2014.

[Tutti gli articoli](http://www.ombreeluci.it/author/mariangela-bertolini) di Mariangela

[Nel nome del padre](Nel nome del padre) di M. Bertolini

#### Integrazione scolastica

[Tutti a scuola!](https://www.ombreeluci.it/2005/allasilo-nido-tra-apprendimento-e-integrazione-scolastica/) di Monica [Alla scuola materna insegnanti poco preparate](https://www.ombreeluci.it/2005/alla-scuola-materna-insegnanti-poco-preparate/) di L. Nardini [Per Paolo una gran perdita](https://www.ombreeluci.it/2005/integrazione-scolastica-per-paolo-una-gran-perdita/) di G. Maria [E vera socializzazione?](https://www.ombreeluci.it/2005/la-scuola-elementare-di-gianluca-e-vera-socializzazione/) di V.A. Braccesi [Sostegno serve ai genitori](https://www.ombreeluci.it/2005/integrazione-scolastica-il-sostegno-serve-ai-genitori-dei-ragazzi-sani/) di H. Pott [Come la viviamo noi compagni di classe](https://www.ombreeluci.it/2005/integrazione-scolastica-come-la-viviamo-noi-compagni-di-classe/) di L. Nardini

[La mia scelta](https://www.ombreeluci.it/2005/la-scelta-di-ivana-la-mia-vita-al-carro/) di I. Perri [E il carro va...](https://www.ombreeluci.it/2005/e-il-carro-va-e-compie-15-anni/) — di F. e C. Ascenzi [Andiamo a conoscere Ombres et Lumiére in Francia](https://www.ombreeluci.it/2005/siamo-state-a-parigi-nella-redazione-di-ombres-et-lumiere/) di C. Tersigni [Magica apertura degli Special Olympics](https://www.ombreeluci.it/2005/magica-apertura-delle-special-olympics/) di F. Bertolini [È più bello fare il volontario che il Presidente](https://www.ombreeluci.it/2005/e-molto-piu-bello-fare-il-volontario-che-il-presidente/) di H. Pott