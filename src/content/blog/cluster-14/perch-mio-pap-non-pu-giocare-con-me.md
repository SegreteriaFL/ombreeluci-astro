---
title: Perché mio papà non può giocare con me?
date: 1999-09-17
author: Redazione
slug: perch-mio-pap-non-pu-giocare-con-me
wp_id: 12954
original_url: "https://www.ombreeluci.it/?p=12954"
cluster_id: 14
has_comments: false
umap_x: 5.39101505279541
umap_y: 8.43963623046875
umap_z: 8.218707084655762
---

V
i ammiro per come riuscite ad affrontare certi problemi e argomenti di cui è difficile leggere altrove se non in termini prettamente clinici. Proprio per la fiducia che ripongo nella sensibilità di questo giornale, vorrei sottoporre alla vostra attenzione un problema. Sono maestra elementare e un mio alunno di sette anni ha il papà affetto da sclerosi multipla, malattia che ultimamente lo costringe spesso sulla sedia a rotelle. Durante uno dei colloqui con la mamma è venuta fuori una richiesta di aiuto, disperata, perché il bambino, che all’apparenza non da segni evidenti di alcun disagio, in realtà non accetta un papà che non possa «giocare a pallone» come gli altri papà, e una mamma troppo presa, secondo lui, a curare il papà. Al comportamento tranquillo e «normale» a scuola, corrisponde infatti un atteggiamento rabbioso e insofferente a casa. Io e le mie colleghe di classe, finora, non siamo riuscite a far manifestare esplicitamente al bambino questa sua grande infelicità. Solo da alcuni disegni e da alcune considerazioni indirette (tipo «non mi piace il Natale perché ci sono le vacanze e io devo stare a casa»; Domanda «a cosa serve la famiglia?» Risposta «a niente») abbiamo compreso che il bambino tende a nascondere il problema e a volerne restare il più lontano possibile. Le questioni che vi pongo, sperando di trovare qualcuno che possa rispondere, sono varie: 1) Come aiutare un figlio di genitore con handicap soprattutto in un età delicata come quella evolutiva? 2) Come aiutare un coniuge di una persona con handicap e figli? 3) Quale ruolo può svolgere (e soprattutto con quali STRUMENTI) un insegnante che passa molte ore della giornata accanto a un bambino con questo problema? -
*Monica*
, 1999

#### Editoriale

C’è qualcosa di nuovo di M. Bertolini

#### Se papà o mamma è disabile

Perché mio papà non può giocare con me? di Monica Per aiutarlo di R. Massi Un pò alla volta intervista di Huberta Pott Hanno avuto un grave incidente Papà è cieco di M. Caterina

#### Altri articoli

I nostri grandi amici - CHARLES DE FOCAULD Disegni: M. Pichard - Testo: R. Olphe - Galliard (0. et L. 122) Verso la maturità di J. Vanier Laboratorio “La Stelletta” di T. Cabras

#### Libri

Una persona vera , Gunilla Garland Vivere con u nfiglio down , D.e G. Carbonetti L'abbraccio benedicente H.J.M. Nouwen Messaggi - Tutte le abilità della comunicazione , AA.VV.