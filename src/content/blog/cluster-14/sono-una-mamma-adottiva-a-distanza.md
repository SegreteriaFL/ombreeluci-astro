---
title: "\"Sono una mamma adottiva a distanza\""
date: 2003-06-23
author: Redazione
slug: sono-una-mamma-adottiva-a-distanza
wp_id: 26799
original_url: "https://www.ombreeluci.it/?p=26799"
cluster_id: 14
has_comments: false
tags:
  - adozione
  - amore-e-disabilita
umap_x: 4.623071193695068
umap_y: 10.197052955627441
umap_z: 7.7178754806518555
---

Da qualche tempo Roberta ha adottato, a distanza, una bimba della Tanzania: si chiama Jenni Elise, ha dieci anni, vive in un villaggio denominato Kibaoni e frequenta la scuola primaria. **Più volte Roberta aveva espresso il desiderio di "adottare un fratellino"** , così abbiamo cominciato a parlare delle adozioni a distanza e della possibilità per lei di diventare una mamma adottiva. Insieme ci siamo rivolte ai Missionari Stimmatini ai quali Robg ha anche detto che le sarebbe piaciuta una femminuccia, perché le femminucce sono le più dimenticate nei Paesi poveri ed arretrati.

**È stata accontentata e successivamente le è pervenuta la fotografia della "sua" bambina"** , una bella bimba dai capelli corti e ricci ricci. Naturalmente la foto è ora in cornice nella stanza di Roberta e quest’anno, per la festa della mamma, abbiamo regalato a Robg, a nome di Jenni Elise, una rosa rossa.

**Tutti i mesi puntualmente Roberta va a versare la quota prevista** ed è ben consapevole che con quella quota la "sua" bambina può frequentare la scuola e vivere meglio in un Paese dove i bambini soffrono per mancanza di cibo e di acqua potabile, per malattie spesso facilmente curabili e per Timpossibilità di frequentare la scuola. Roberta è molto contenta ed orgogliosa dell’adozione e quando conosce un nuovo amico o incontra una persona che non vede da tempo, è fiera di dare la notizia "Sono una mamma adottiva a distanza".

- *La mamma di Roberta* , 2003