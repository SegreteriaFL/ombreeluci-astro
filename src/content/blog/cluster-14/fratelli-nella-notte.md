---
title: Fratelli nella notte
date: 1996-12-15
author: Redazione
slug: fratelli-nella-notte
wp_id: 11097
original_url: "https://www.ombreeluci.it/?p=11097"
cluster_id: 14
has_comments: false
tags:
  - fratelli-e-sorelle
umap_x: 5.271584987640381
umap_y: 10.16712474822998
umap_z: 9.263631820678711
---

Aguardarci in faccia noi fratelli ci capiamo al volo: anche tu sei o sei stato prigioniero. Di una famiglia, di una situazione pesante, di qualcosa che gli altri non capiscono perché non lo hanno vissuto sulla propria pelle. Anch'io, anche tu, abbiamo creduto e combattuto perché il nostro fratello fosse riconosciuto come tale. La nostra opera data in famiglia non ci è stata neppure riconosciuta come servizio civile! Allo Stato non interessi, non fai notizia. A chiacchiere alla televisione dicono che spenderanno per gli handicappati, che costruiranno case-famiglia, che faranno... Ma sono mai venuti a vedere come vivi, che cosa ti serve veramente per uscire dal cerchio sempre più stretto: io, i genitori sempre più anziani e «lui» o «lei»? Si parla e si sparla di droga, AIDS, prevenzione, recupero... ma dei nostri drammi se ne sa ben poco. Forse siamo un po' fieri o è la voglia di non arrenderci che ci ha chiuso dietro un reticolato a volte impenetrabile. Combattiamo la nostra battaglia quotidiana ma il rumore viene soffocato in famiglia. Gli amici di FEDE E LUCE sono riusciti con la loro delicatezza e con molta perseveranza a creare un ponte con l'esterno, a far entrare un raggio di sole e di speranza, ma c’è ancora molto da fare per spezzare le catene, per preparare una vita più dignitosa.

Cari Fratelli, è venuto il momento di coalizzare, di cercare anche l’aiuto esterno, una soluzione al nostro problema. Non possiamo aspettare ancora nella Notte, prima o poi l'alba arriverà: coraggio!

- *Paolo Nardini* , 1996