---
title: Ora ha un mondo suo oltre la sua famiglia
date: 1979-06-16
author: Redazione
slug: ora-ha-un-mondo-suo-oltre-la-sua-famiglia
wp_id: 45340
original_url: "https://www.ombreeluci.it/?p=45340"
cluster_id: 14
has_comments: false
tags:
  - testimonianze-di-genitori
umap_x: 7.165755748748779
umap_y: 8.198901176452637
umap_z: 11.279727935791016
issue_number: INS-23
---

> "Non dobbiamo fare tardi perché devo fare la comunione" "Quanto mi farebbe piacere se Sabina venisse a casa mia!" "Oggi ho fatto una bellissima chiacchierata con..."

**Un anno e mezzo fa Georgina non avrebbe potuto dire queste frasi.** Che differenza poi fra tornare a casa con lei da una riunione di Fede e Luce o da una festa di bambini normali" dove magari nessuno ha avuto il coraggio di rivolgerle la parola!.

**Quanti momenti felici ha avuto grazie a voi** , cominciando dal più grande - la Prima Comunione - e poi i giorni al Marymount, la gita, i momenti tranquilli parlando con uno o due amici.

Quest'ultima cosa, infatti, è molto importante per Georgina. Qualche volta quando era stata in un gruppo un po' più numeroso mi diceva "io non riesco a parlare... io non dico mai niente". **Da un po' di tempo invece si sente veramente a suo agio** con tante persone che le si sono avvicinate.

**Credo che trova molta gioia nello spirito di dare e di saper ricevere** che è così fondamentale a Fede e Luce. Da una parte si sente materna e protettiva verso i più colpiti e nello stesso tempo è felice di accettare aiuto da qualcuno con più forze di lei.

**Georgina - mi rendo conto ora - è una bambina con relativamente pochi problemi** ; inoltre i suoi progressi, per la verità inaspettati, ci danno grande gioia e soddisfazione. È anche vero che più progredisce e più può avere momenti di scoraggiamento e essere conscia della differenza fra la sua vita e quella degli altri.

Questo sarebbe un problema più sentito senza la presenza di voi di [Fede e Luce](https://www.fedeeluce.it) .

Ora Georgina ha un mondo suo oltre la sua famiglia, amici suoi. Ha delle cose da raccontare a casa come hanno le sorelle.

È difficile sapere quando finire questo elenco di cose tanto positive che sono entrate e che sono risentite da tutta la nostra famiglia da quando siamo stati invitati per la prima volta a Fede e Luce.

*Mary Paleologo* , 1979

**[Insieme n.21, 1979](https://www.ombreeluci.it/project/insieme-n-21-bollettino-fede-e-luce-1979/) **