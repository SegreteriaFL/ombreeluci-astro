---
title: Non ha più sedici anni -  Realtà e bisogni dell’handicappato che diventa adulto
date: 1988-06-28
author: Nicole Schulthes
slug: non-ha-pi-sedici-anni-realt-e-bisogni-dellhandicappato-che-diventa-adulto
wp_id: 6640
original_url: "https://www.ombreeluci.it/?p=6640"
cluster_id: 14
has_comments: false
tags:
  - la-nostra-famiglia
  - diventare-adulti
umap_x: 7.756481170654297
umap_y: 10.012296676635742
umap_z: 6.176219463348389
issue_number: OEL-24
---

Realtà e bisogni dell’handicappato che diventa adulto. Atti del Convegno - Bosisio Parini - 14-15 giugno 1986 Associazione genitori «La Nostra Famiglia».

«La pubblicazione di questi atti vuole essere un servizio offerto a chi si occupa di questi problemi a qualunque titolo, nell'intendimento di incoraggiare la più efficace presa in carico di un problema che anche a noi sta particolarmente a cuore», dice la Presidente dell’Associazione [La Nostra Famiglia](https://www.ombreeluci.it/1998/lassociazione-la-nostra-famiglia/) nell'introduzione del volume. E di fatto è un vero servizio perché raggiunge i suoi scopi di informazione su ciò che esiste, di confronto di esperienze, di riflessione sulla nuova cultura dell’assistenza e di scambio di indirizzi e di contatti fra quelli che lavorano o vogliono lavorare nel campo.

Il volume si articola in cinque sezioni principali:

Nella **prima** sono illustrate alcune esperienze particolarmente significative e diversificate: 3 centri socio-educativi, 1 comunità famiglia, 1 comunità alloggio, 1 centro di lavoro guidato, 1 cooperativa di lavoro, 1 centro di accoglienza notturna e di pronto intervento.

Nella **seconda** sezione sono raccolte da esperti qualificati quattro realizzazioni sempre su diversi aspetti del tema cioè: aspetti assistenziali in relazione alla tipologia e alla gravità dell’handicap, configurazione giuridica e gestionale delle iniziative, ruolo degli operatori e del volontariato, partecipazione dei genitori e delle loro associazioni.

Nella **terza** sezione sono ospitati alcuni interventi sull'organizzazione pubblica dei servizi per il «dopo» (riferiti alla situazione Lombardia, Friuli e Venezia Giulia e Veneto).

La **quarta** sezione riporta gli interventi dei rappresentanti dei partiti politici e la voce dei genitori e di un gruppo di lavoro dell’Associazione L.N.F..

La **quinta** sezione raccoglie una preziosa documentazione fatta da un quadro legislativo di riferimento e di esempi di statuti:

- statuto tipo di cooperativa di solidarietà sociale - statuto tipo di cooperativa di lavoro e solidarietà - statuto tipo di centro di lavoro guidato.

Il volume si chiude con il questionario utilizzato per la preparazione del convegno inviato a quasi 200 strutture (prevalentemente lombarde) al quale sono state mandate oltre 100 risposte. L’elenco di queste cento iniziative è riportato con indirizzo e a questo elenco fa seguito la lista, (sempre con indirizzo) dei partecipanti al convegno.

Precisione nella informazione e serietà nella riflessione sono caratteristiche di questo convegno e di questo volume che rappresenta uno strumento prezioso per chi vuole mettersi al lavoro in questo campo.

- *Nicole Schulthes* , 1988

**[Nicole Marie Therese Tirard Schultes](http://www.ombreeluci.it/author/nicole-schulthes/)** Ha studiato Ergoterapia in Francia e negli Stati Uniti, co-fondando nel 1961 l' *Association Nationale Francaise des Ergotherapeutes* , (ANFE). Trasferitasi a Roma, incontra Mariangela Bertolini e insieme avviano nel 1971, su invito di Marie-Hélène Mathieu, le attività di *Fede e Luce* e partecipano all'organizzazione del pellegrinaggio dell'Anno Santo del 1975. Dal 1983 al 2004 cura con Mariangela la rivista *Ombre e Luci* . Per anni ha organizzato il campo estivo per bambini e famiglie sul campus della scuola *Mary Mount* a Roma.

#### Editoriale

[Diritto alla festa](http://www.ombreeluci.it/1988/diritto-alla-festa/) di *Mariangela Bertolini*

#### Articoli

[In cerchio](http://www.ombreeluci.it/1988/un-cerchio-simbolo-incontro-unita/) di *Nicole Schulthes* [Fare teatro](http://www.ombreeluci.it/1988/fare-teatro-persone-disabili/) di *Maria Teresa Mazzarotto* [La danzaterapia di Maria Fux](http://www.ombreeluci.it/1988/poco-tanto-tutti-stanno-meglio-la-danza/) *di Sergio Sciascia* [Come fare una festa](http://www.ombreeluci.it/1988/come-fare-festa/) di *Mario Collino* [Un pomeriggio chiamato laboratorio](http://www.ombreeluci.it/1988/lavorando-insieme-un-pomeriggio-chiamato-laboratorio/) di *Francesca Polcaro* [A scuola di ricamo per imparare divertendoci](http://www.ombreeluci.it/1988/scuola-ricamo-imparare-divertendoci/) di *Lia Antonioli*

#### Rubriche

[Dialogo Aperto n.22](http://www.ombreeluci.it/1988/dialogo-aperto-n-22/)

#### Libri

[Libri per lavoretti manuali](http://www.ombreeluci.it/1988/libri-lavoretti-manuali/) [Libri per giocare](http://www.ombreeluci.it/1988/libri-per-giocare/) [Madre e handicap](http://www.ombreeluci.it/1988/madre-e-handicap/) di *G. Ponzio* [Non ha più sedici anni](http://www.ombreeluci.it/1988/non-piu-sedici-anni-realta-bisogni-dellhandicappato-diventa-adulto/) di *N. Schulthes* [Barriere di carta](http://www.ombreeluci.it/1988/barriere-di-carta/) di *M. T. Mazzarotto*