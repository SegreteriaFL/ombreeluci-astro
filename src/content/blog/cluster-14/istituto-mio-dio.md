---
title: Istituto... Mio Dio!
date: 2013-06-10
author: Sophie Lutz
slug: istituto-mio-dio
wp_id: 37668
original_url: "https://www.ombreeluci.it/?p=37668"
cluster_id: 14
has_comments: false
umap_x: 6.344104766845703
umap_y: 8.600249290466309
umap_z: 8.463544845581055
issue_number: OEL-124
---

A
lla fine dell’estate scorsa, Philippine ha cambiato Centro di riabilitazione e ritmo di vita. Va in un Istituto il lunedì mattina e torna a casa il venerdì sera. Per la prima volta dopo dodici anni, passiamo delle giornate “normali”. Quattro notti a settimana garantite senza risveglio. È stato difficile prendere questa decisione: sei mesi di discussioni e di dolorosi sconvolgimenti interiori. Mio marito da parte sua, era convinto che bisognasse arrivarci, ma non voleva impormi niente. Io mi dibattevo tra argomentazioni contraddittorie e sensi di colpa che in sostanza erano questi: Dio mi ha affidato Philippine, per cui, se non me ne occupo più completamente, la tradisco e disobbedisco a Dio. Un’altra parte di me diceva: fisicamente ci stanchiamo molto, Philippine cresce in fretta e ormai occorre che ci facciamo aiutare dagli altri. È ormai abbastanza grande per sopportare la separazione, conosce l’Istituto dove va ogni tanto per brevi periodi. Non ci “vedrà” per solo tre giorni alla settimana. Lei ha bisogno di genitori e di fratelli in forma … Va bene, ma… io piangerò quando resterò sola. Cresce di nuovo in me tutta la sofferenza di avere una figlia con handicap e la separazione mi sembra un ulteriore ingiusto dolore. È stato un periodo di empasse e poi la Provvidenza ha avuto pietà di noi. Il posto in esternato è stato preso da un’altra famiglia che veniva prima di noi e ci è stato detto: “ Non avete altra scelta che prendere il posto in internato”. Nel corso del mese stiamo vedendo che si è adattata bene e che è ciò che conviene di più per conservare l’equilibrio di ciascun componente della famiglia. Ma sento che debbo fare ancora un lungo lavoro di accettazione. Ancora uno!
*Sophie Lutz*
, 2013