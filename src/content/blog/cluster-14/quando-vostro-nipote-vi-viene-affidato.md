---
title: Quando vostro nipote vi viene affidato
date: 2012-03-16
author: Marie-Odile Réthoré
slug: quando-vostro-nipote-vi-viene-affidato
wp_id: 31584
original_url: "https://www.ombreeluci.it/?p=31584"
cluster_id: 14
has_comments: false
umap_x: 5.360281944274902
umap_y: 9.600811004638672
umap_z: 7.352032661437988
issue_number: OEL-120
---

Qualche consiglio pratico dalla professoressa Marie-Odile Réthoré, membro dell’Accademia nazionale di medicina e direttore medico dell’Istituto Jérome Lejeune.

- Il bambino con disabilità non è né un angelo, né una bambola rotta! Aiutatelo a fare dei progetti, responsabilizzatelo affidandogli un compito adatto a lui. Per esempio: innaffiare le piante, mettere l’acqua per il cane, e se non lo farà, nessuno dovrà farlo al suo posto. Bisogna a tutti i costi trovare il mezzo per farlo crescere questo figlio ai nostri occhi, ai suoi ed a quelli degli altri. Siate prudenti, saggi con lui, ma non abbiate paura! Incoraggiatelo ad andare in bicicletta a nuotare… - Voi nonni potete aiutare particolarmente vostro nipote con disabilità ad essere fiero di se stesso. - Tutto ciò che può dare, a questo adolescente o a questo adulto, il senso della sua dignità è estremamente importante. Mi ricorderò sempre di quel nonno che, con la punta del bastone, mostrava come piantare una rosa a suo nipote che, nonostante il suo handicap, poteva mettersi carponi. - Abbiate una tenerezza decisa e una fermezza tenera. Non lasciatevi martoriare: tirare i capelli, strappare gli occhiali, trattar male! Cominciate a dire senza gridare, con voce ferma, “no, no, no…” guardando il bambino teneramente. E se accenna ad un gesto violento, allontanatelo da voi e state un po’ in silenzio. - Non temete di proporre il vostro aiuto, di lasciarvi amare ed ammirare dai vostri nipoti. Create dei momenti speciali: una serata senza i genitori, o una passeggiata da solo con il nonno, possono sbrogliare una situazione conflittuale con uno dei genitori. Una buona merenda dalla nonna permette di attenuare le ferite di certe frasi percepite come un giudizio o una condanna senza appello, di comprendere meglio che se non si possono fare questa o quell’altra cosa se ne possono realizzare tante altre. - Vostro nipote ha un segreto che lui solo possiede. Guardatelo non come un bambino con disabilità, ma solo come un vostro nipote che possiede un segreto, quello che voi gli avete trasmesso, con le sue luci e le sue ombre. Non esitate a trasmettergli la vostra fede.