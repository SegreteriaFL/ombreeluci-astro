---
title: "«Spastico»: un modo improprio di indicare una persona colpita da una paralisi cerebrale"
date: 1990-06-22
author: Redazione
slug: spastico-un-modo-improprio-di-indicare-una-persona-colpita-da-una-paralisi-cerebrale
wp_id: 7456
original_url: "https://www.ombreeluci.it/?p=7456"
cluster_id: 14
has_comments: false
tags:
  - paralisi-cerebrale
  - interviste
  - medico
umap_x: 6.478422164916992
umap_y: 9.892962455749512
umap_z: 6.799699783325195
issue_number: OEL-32
---

**Chi viene definito «spastico?»** Le persone colpite da **lesioni cerebrali cicatrizzate** , non evolutive.

**Quali le conseguenze?** Per questi soggetti risulta un **handicap definitivo** che pone problemi medici, umani, educativi e sociali.

**Quali sono le cause di queste lesioni?** Sono molto numerose ed è **complicato parlarne in breve** . Cercherò perciò di riassumerle.

- La maggior parte di queste infermità sono legate ad **un incidente legato alla nascita** : fra i fattori più importanti bisogna ricordare la prematurità, le anossie (mancanza di ossigeno), i traumi da nascita o ostetrici. Questi bambini sono spesso plurihandicappati e possono avere una deficienza intellettiva. - Le infermità di origine prenatale, cioè acquisite **durante la gravidanza** : sono altrettanto numerose e molto spesso ancora di origine sconosciuta. Esistono cause classiche: le incidenze virali (per esempio la rosolia), parassitane (la toxo-plasmosi), le malnutrizioni, le irradiazioni, le intossicazioni o le dipendenze (certi medicinali, l’alcool, il tabacco, la droga). Ne risultano malattie dell’embrione (embriopatie) e malattie del feto (fetopatie). - Le infermità acquisite **nell’infanzia** costituiscono un capitolo da non dimenticare: malattie come la meningite, le diarree con grave disidratazione, alcuni accidenti anestetici, le intossicazioni accidentali, le encefaliti, i tumori e traumi cranici possono lasciare dietro di sé affezioni cerebrali più o meno severe

**Quali sono i tipi più importanti di infermità? ** Possiamo osservare persone con le seguenti menomazioni:

- paralisi da un solo lato: **emiplegia** che dà deambulazione falcata. L'arto superiore colpito è solo un punto d’appoggio. È un handicap sociale relativamente importante. - La **displegia spastica di Little** quando sono colpiti i due arti inferiori che sono rigidi. Imparare a camminare può richiedere molto tempo. - **Tetraplegia** con arti rigidi: i quattro arti sono colpiti; se hanno movimenti anormali, disordinati, sono distonici atetosici. Normalmente, salvo eccezioni, sono gravi handicappati che necessitano di sedia a rotelle. - I bambini che hanno un’andatura titubante, zigzagante, hanno una atassia cerebellare congenita (malformazione o sviluppo errato del cervelletto).

**Che tipi di terapie esistono?** Qualsiasi terapia non permette di guarire questi bambini, ma contribuisce a migliorare la loro situazione. **Solo la rieducazione** permette di ottenere un riadattamento funzionale che varia per ogni bambino.

**Quale educazione dare?** È la parte più importante: Quando è possibile, **questi bambini devono andare a scuola come gli altri** . Per quelli che non possono, è indispensabile dar loro un’educazione appropriata nelle strutture che variano caso per caso.

**Qual è il loro avvenire?** È diverso per ogni bambino. **Molto dipende dall’accoglienza che darà loro la società** . È un problema immenso che riguarda ognuno di noi e che richiede sforzi da ognuno di noi: medici, educatori, terapisti e soprattutto genitori e famiglia...

**Che fare per ottenere un avvenire migliore?** Aiutare quelli che sono attualmente handicappati, ma soprattutto lavorare per prevenire gli handicap dei bambini a venire. È una lotta cominciata 20 anni orsono, ma resta molto da fare nel campo della ricerca.

- *Prof. Michael Arthuis* , 1990, tratto da Ombres et Lumière, n. 88