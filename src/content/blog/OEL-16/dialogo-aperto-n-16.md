---
title: Dialogo aperto n. 16
date: 1986-12-20
author: Redazione
slug: dialogo-aperto-n-16
lang: it
wp_id: 5723
original_url: "https://www.ombreeluci.it/?p=5723"
cluster_id: 12
has_comments: false
tags:
  - fratelli-e-sorelle
  - volontariato
  - foto
  - sacramenti
umap_x: 5.483957767486572
umap_y: 7.876199722290039
umap_z: 11.142128944396973
issue_number: OEL-16
---

*"Posso dire di essere cresciuta al Mary Mount: da piccola giocavo... giocavo... giocavo, in un’atmosfera piena di gioia, poi piano piano ho cominciato a dare il mio piccolo contributo con un senso di responsabilità sempre maggiore"..."Una foto bella ed appropriata può dire veramente di più della parola."*

### Marymount

L’articolo «Marymount, settimane al sole», mi ha particolarmente interessato. E’ da quando sono piccola che mi reco ogni anno con mio fratello Emanuele (mongoloide) al Mary Mount: un soggiorno estivo aperto a tutti quelli che vogliono esprimere senza pregiudizi l’amore verso gli altri e la gioia di vivere. L’articolo ricrea molto bene l’atmosfera che nasce tra le persone che vi partecipano. E’ vero, ogni anno mi è stato affidato un ragazzo portatore di handicap e io ho cercato di fare con lui quello di cui era maggiormente capace: giocare a palla, saltare con la corda, nuotare in piscina, ballare se aveva un carattere piuttosto vivace; disegnare, cucire, lavorare con la carta pesta o con il das, se era un tipo più tranquillo. Posso dire di essere cresciuta al Mary Mount: da piccola giocavo... giocavo... giocavo, in un’atmosfera piena di gioia, poi piano piano ho cominciato a dare il mio piccolo contributo con un senso di responsabilità sempre maggiore. Quest’anno non ho potuto partecipare alle «settimane al sole» (davo l’esame di maturità, in quel periodo); mi è dispiaciuto tantissimo e aspetto con trepidazione l’estate... o il prossimo incontro mensile al Marymount.
**Barbara (19 anni)**

### Più della parola

Ammiro sempre molto le belle fotografie di
*Ombre e Luci*
che rendono questo giornalino ancora più attraente. Mi è piaciuta moltissimo la
[copertina](http://www.ombreeluci.it/project/numero-15-comunione/)
con la foto della prima comunione di Clelia. Una foto bella ed appropriata può dire veramente di più della parola. Quale gioia sul bel volto espressivo di questa bambina al suo primo incontro con Gesù nell’Eucarestia. La tengo bene in vista sullo scrittoio e mi ricorda tanti momenti gioiosi e dolci vissuti con Stephen nonostante la sofferenza e le difficoltà.
**La mamma di Stephen**
Questo articolo è tratto da
[Ombre e Luci n.16, 1986](http://www.ombreeluci.it/project/numero-16-teniamo-aperta-la-porta/)

#### Editoriale

di di di di di di

#### Rubriche

Dialogo aperto
Vita Fede e Luce

#### Libri

di di di