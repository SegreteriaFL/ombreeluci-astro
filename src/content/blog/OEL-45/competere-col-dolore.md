---
title: Competere col dolore
date: 1994-03-16
author: Natalia Livi
slug: competere-col-dolore
lang: it
wp_id: 9556
original_url: "https://www.ombreeluci.it/?p=9556"
cluster_id: 6
has_comments: false
umap_x: 7.73716402053833
umap_y: 11.119799613952637
umap_z: 6.207078456878662
issue_number: OEL-45
id_numero: OEL-45
---
Q
uesto libro si rivolge a chi soffre, alle persone della sua famiglia, agli amici e agli operatori che lo circondano. Esso non tratta del danno subito dal corpo, né degli aspetti neurofisiologici e farmacologici della malattia; ma, dall’analisi di che cosa sia il dolore (in particolare il dolore fisico, il dolore ripetitivo o quello cronico) e di come su di esso possano innestarsi altre sofferenze dovute a tensioni muscolari, a posture di difesa, a contrazioni involontarie, l’autore passa a parlare dell’aumento conseguente dello stress psicofisico che conduce alla depressione, e al modo di evitarla. Così, ad esercizi di rilassamento muscolare seguono esercizi di rilassamento mentale, riflessioni su tutto ciò che di positivo rimane nella vita di una persona che soffre (interessi, capacità, occasioni), consigli utilissimi ai familiari, agli amici e agli operatori per quell'aiuto valido e costruttivo che può essere dato soltanto da loro. Ciò che è certo è che il dolore può amplificarsi e moltiplicarsi, mentre alcuni atteggiamenti ed esercizi possono farlo diminuire e renderlo più accettabile. Tali interventi sono semplici ed efficaci, ma richiedono la pazienza e la buona volontà di tutti. L'autore si rivolge prima di tutto ai malati perché «molti, attraverso la malattia, sono diventati irritabili, chiusi, pessimisti, ovvero sono cambiati in peggio. Questo processo può essere bloccato e invertito, ossia si può cambiare in meglio». Molto dipende dalla volontà di combattere la sofferenza, esercitando la propria capacità di esaminare le sensazioni, i momenti dell'aumento e della diminuzione del dolore e di tutto ciò che può esserne stato la causa. All'inizio di questo processo di apprendimento e degli esercizi che ne sono la base l'autore ricorda con saggezza queste parole che possono essere prese quasi come motto-guida: «Non mi esalto se qualcosa riesce, non mi deprimo se qualcosa non riesce: io continuo». La pace è sempre possibile e i momenti di pace possono aumentare: questo è il messaggio chiaro e confortante del libro che vi proponiamo. -
*Natalia Livi*
, 1994
[**Natalia Livi**](http://www.ombreeluci.it/author/natalia-livi/)
, è stata una delle storiche collaboratrici di Ombre e Luci. Ha contribuito alla rivista dal 1991 al 2004. Questo articolo è tratto da
[Ombre e Luci n.45, 1994](http://www.ombreeluci.it/project/numero-45-dio-cosi-lontano-cosi-vicino/)

#### Editoriale

Perché ci hai abbandonato?
di M. Bertolini

#### Dio così lontano e così vicino

Mi sentii tradita
di una mamma
Ma Lui dov’era?
di Giacomo Cosmai
A scuola con Chicco in braccio
della mamma di Chicco
La fede è un incontro
di Jacques Lebreton

#### Altri articoli

L’armadio dei giocattoli
di Marie Claude Chivot
Inaugurazione di CASA LOIC
di Antonio Mazzarotto

#### Rubriche

[Dialogo aperto](http://www.ombreeluci.it/1994/dialogo-aperto-n-46/)
[Vita Fede e Luce](http://www.ombreeluci.it/1994/vita-fede-e-luce-n-46/)
Proviamoci un'altra volta
Convegno sulla catechesi nell’area dell’handicap

#### Libri

Psicologia e culto di sé
, P. Vitz
Competere col dolore
, F. Guglielmotti
Il mio cielo è diverso
, F. Emer
Val la pena di vivere
, U. Peressini
La tenerezza di Dio
di