---
title: "Proviamo un'altra volta. Proviamo un'altra strada"
date: 1994-03-16
author: Redazione
slug: proviamo-unaltra-volta-proviamo-unaltra-strada
lang: it
wp_id: 9568
original_url: "https://www.ombreeluci.it/?p=9568"
cluster_id: 0
has_comments: false
tags:
  - dritte
umap_x: 5.564385414123535
umap_y: 7.685619831085205
umap_z: 9.169852256774902
issue_number: OEL-45
id_numero: OEL-45
---
Scrivici la tua storia di prove, di sforzi, di fallimenti e di successi. Questa pagina aspetta la tua esperienza. Sarà utile ad altri.
P
roviamo un'altra strada? Qualcuno l'ha provata per la nostra rivista, per Ombre e Luci. Al reparto di medicina dell'Ospedale Civile di Gissi (Chieti) un gruppo di persone che ci conosceva e che sapeva, o immaginava, che il bilancio della nostra rivista si regge sempre in pari, ma è sempre dipendente dalla buona volontà di tutti, ha pensato per noi qualcosa di diverso, un'altra strada appunto.
**Queste persone hanno deciso che, invece di scambiarsi i regali di Natale, quest'anno avrebbero fatto una colletta per «Ombre e Luci».**
Così non ci sono stati fra loro i tradizionali pacchetti , ma ognuno ha dato quello che sentiva di dare, e ci ha espresso concretamente la sua solidarietà, la sua stima, e il suo desiderio che Ombre e Luci continui a uscire per raggiungere tutti i suoi lettori. E stata raccolta una grossa somma, quasi settecentomila lire. Noi immaginiamo all'ospedale di Gissi un reparto di medicina ordinato ed efficiente , una caposala competente e gentile, dei medici e un personale di assistenza attenti ai bisogni dei malati , immaginiamo dei malati pieni di fiducia per chi ha cura di loro; e tutti disponibili al pensiero di tante famiglie di ragazzi disabili sparse per l'Italia dove, nella fatica di ogni giorno, si cerca la serenità e la speranza di riuscire a dare al proprio figlio o alla propria figlia il massimo dell'aiuto possibile. Come è successo tutto questo? Giacomo , un giovane che malgrado le sue difficoltà ci dà un grosso aiuto alla redazione di Ombre e Luci ha fatto con i genitori l'estate scorsa un viaggio in Terrasanta. Era in un gruppo ben affiatato e Giacomo è un ragazzo che fa presto amicizia, che si fa subito voler bene. Ha parlato del suo lavoro a Ombre e Luci e quando è tornato a Roma ha mandato la rivista ad alcuni amici del gruppo. Fra questi c'era la capo sala del reparto di medicina dell'ospedale di Gissi. Siamo infinitamente grati per il dono; come lo siamo verso tutti coloro che aiutano la nostra rivista, lettori, collaboratori, sostenitori; come lo siamo verso chi da tanti anni ci offre gratuitamente e generosamente l'appartamento dove si svolge il nostro lavoro, quello in Via Bessarione. Tutto deriva dalla capacità dei nostri amici a non uniformarsi ad una quotidianità monotona e scontata, ma ad aprirsi al nuovo, ad essere disponibili verso gli altri, a provare cose diverse , a fare altri tentativi, a prendere altre strade. Questa è una grossa lezione per noi tutti, ed è una ricchezza interiore che riceviamo con gratitudine e che ritrasmettiamo ai nostri lettori. -
*la Redazione*
, 1994 Questo articolo è tratto da
[Ombre e Luci n.45, 1994](http://www.ombreeluci.it/project/numero-45-dio-cosi-lontano-cosi-vicino/)

#### Editoriale

Perché ci hai abbandonato?
di M. Bertolini

#### Dio così lontano e così vicino

Mi sentii tradita
di una mamma
Ma Lui dov’era?
di Giacomo Cosmai
A scuola con Chicco in braccio
della mamma di Chicco
La fede è un incontro
di Jacques Lebreton

#### Altri articoli

L’armadio dei giocattoli
di Marie Claude Chivot
Inaugurazione di CASA LOIC
di Antonio Mazzarotto

#### Rubriche

[Dialogo aperto](http://www.ombreeluci.it/1994/dialogo-aperto-n-46/)
[Vita Fede e Luce](http://www.ombreeluci.it/1994/vita-fede-e-luce-n-46/)
Proviamoci un'altra volta
Convegno sulla catechesi nell’area dell’handicap

#### Libri

Psicologia e culto di sé
, P. Vitz
Competere col dolore
, F. Guglielmotti
Il mio cielo è diverso
, F. Emer
Val la pena di vivere
, U. Peressini
La tenerezza di Dio
di