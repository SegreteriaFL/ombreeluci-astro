---
title: Vita e amore si erano spenti
date: 1990-09-26
author: Rita Ozzimo
slug: vita-e-amore-si-erano-spenti
wp_id: 7758
original_url: "https://www.ombreeluci.it/?p=7758"
cluster_id: 5
has_comments: false
tags:
  - fede-e-luce
umap_x: 7.291891098022461
umap_y: 9.069525718688965
umap_z: 12.50031852722168
issue_number: OEL-32
---

È
passato un anno da quando vi conosco, un anno così breve eppure così lungo e intenso di gioia e amore che mi ha riscaldato e fatto ritrovare il senso della vita. Vita e amore si erano spenti da quando il mio cuore si era spezzato dal dolore: avevo pensato che se Dio c'era, non mi amava e mi sentivo abbandonata, sola, sola a dover far fronte al mondo per aver avuto un figlio diverso. Non sapevo invece che con questo figlio Dio mi si sarebbe rivelato e fatto conoscere e chissà quante volte avrà tentato e poi pensato che questa era la via migliore per farmi arrivare a Lui, facendomi conoscere le sofferenze più profonde, le più difficili da accettare, facendomi poi conoscere tutti voi; voi che mi avete insegnato nel modo più semplice e più vero ad amarlo e a riconoscerlo e ad arrivare a lui con la preghiera. Le prime volte quando ci incontravamo e ne parlavate con semplicità come se foste suoi intimi amici, mi sentivo impacciata, come chi è in presenza di una persona poco conosciuta; ora sento, giorno dopo giorno, la sua presenza, lo riconosco nelle cose che mi circondano, sto trovando finalmente la serenità di sentirmi amata di un amore incontestabile. L’avervi incontrato è stato non solo per me ma anche per la mia famiglia, la certezza di un mondo più comprensibile, fatto non solo di cose, ma di esseri umani e di fratelli. -
*Rita Ozzimo*
, 1990