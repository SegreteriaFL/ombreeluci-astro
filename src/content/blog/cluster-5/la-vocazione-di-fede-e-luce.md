---
title: La vocazione di Fede e Luce
date: 1990-09-26
author: Jean Vanier
slug: la-vocazione-di-fede-e-luce
wp_id: 7862
original_url: "https://www.ombreeluci.it/?p=7862"
cluster_id: 5
has_comments: false
tags:
  - fede-e-luce
umap_x: 7.7875871658325195
umap_y: 9.818009376525879
umap_z: 13.035950660705566
issue_number: OEL-32
---

A
Lourdes, nel 1971, le comunità Fede e Luce riunite nella gioia della celebrazione hanno riconosciuto la loro vocazione. Si sono formate intorno alla persona con handicap mentale: a lei devono la loro esistenza, la loro ragione di essere, il loro fulcro, il loro punto d'unità. Spesso, la persona con handicap mentale è messa da parte: è un fastidio, un guastafeste, un peso. A causa delle sue deficienze, delle sue lentezze, del suo comportamento, del suo modo di parlare, entra con difficoltà nel sistema della nostra società. E spesso resta indietro, da parte. È vero. A volte è guastafeste. Sentendosi di troppo, non accettata per quello che è, la persona con ritardo mentale è ferita. Vive di frustrazioni. È spesso in collera e spesso viene incolpata di essere in collera. Questo aggrava la situazione. Le comunità Fede e Luce vorrebbero essere dei luoghi in cui le persone con handicap mentale possono «essere» se stesse, sentirsi amate e apprezzate per quel che sono. Allora trovano la pace e la gioia interiore. Facendo così, le comunità vogliono anche aiutare i genitori che spesso sono stati mortificati dalla vita, loro, così coraggiosi di fronte alle tante difficoltà. Vogliono permettere loro, in un clima di condivisione e di amicizia, di sostenersi e di confortarsi a vicenda. Così alcuni di essi hanno scoperto il vero volto del figlio, il volto del suo cuore. Fede e Luce non è più «bambino». Il movimento si è ingrandito, comincia a scoprire chi è e le esigenze di questa crescita. È nato nella celebrazione e nell’entusiasmo. C'è stato il tempo della luna di miele. Ora, è il tempo di mettere radici e di prendere coscienza della nostra responsabilità di fronte al dono che Gesù ci ha fatto. La persona con ritardo mentale, come ogni povero del resto, è profetica. Grida la sua sete di relazione: non vuole prima di tutto cose, vuole l'amicizia. Tuttavia, non tutti sono pronti a vivere un’amicizia con lei. Si è pronti, a volte, a dare un po' di soldi, anche un po' di tempo. Ma dare il proprio cuore è un rischio, perché non si sa dove questo può portarci. Ed è un rischio ancora più grande vivere questa amicizia nella fedeltà, nel tempo. Una comunità è veramente una comunità quando cominciamo a impegnarci, a prendere coscienza che i legami che si formano costituiscono un’alleanza donata da Gesù. È Lui che riunisce la comunità; è Lui che ha chiamato tutti i membri a vivere questa alleanza. È Lui che manda ciascuno a costruire la comunità e ad esercitare il suo dono per il bene di tutti. ! Tutto cambia quando si scopre la missione: Gesù ci chiama e ci manda ad assumere un ruolo in Fede e Luce, a esercitarvi il nostro dono. Non siamo più lì perché Fede e Luce «è bella», perché le persone ci piacciono, ma perché Gesù ci manda. Quando prendiamo coscienza di ciò, nasce una forza nuova per superare le difficoltà, gli insuccessi, i momenti di prova. Sono qui perché Gesù lo vuole. Mi aiuta e mi dice: «Non temere, sono con te». Allora scopriamo con forza maggiore la missione profetica della persona fragile. Lei ci insegna ad accettare ciascuno per quello che è, a essere attenti ai più fragili, a quelli e a quelle che non hanno voce, a vedere in ognuno la presenza di Dio. È davvero un cambiamento. Vivere con il povero, vivere in comunità Fede e Luce, richiede che si cambi, che si cresca nell'amore. Non siamo più rivolti ai nostri interessi e piaceri, ma verso quelh degli altri. E questo si farà solo se i cuori saranno a poco a poco trasformati dal cuore di Gesù. -
*Jean Vanier*
, 1990

[Che cosa è Fede e Luce](http://www.ombreeluci.it/1990/che-cosa-e-fede-e-luce/) di *M. Bertolini* [La vocazione di Fede e Luce](http://www.ombreeluci.it/1990/vocazione-di-fede-e-luce/) di *J. Vanier* [Cammino d'amore](http://www.ombreeluci.it/1990/cammino-damore/) di *Redazione* [L’amicizia a Fede e Luce](http://www.ombreeluci.it/1990/lamicizia-a-fede-e-luce-un-legame-anche-con-chi-e-piu-debole-e-solitamente-rifiutato/) di *A. Petri* [Incontro di una comunità di Fede e Luce](http://www.ombreeluci.it/1990/incontro-di-una-comunita-di-fede-e-luce/) di *C. Chatain* [Il 4° momento: tra un incontro e l’altro](http://www.ombreeluci.it/1990/il-4-momento-tra-un-incontro-e-laltro/) di *F.S.B.* [Èquipe di coordinamento: come funziona](http://www.ombreeluci.it/1990/equipe-di-coordinamento-come-funziona/) di *Redazione* [I giorni del campo](http://www.ombreeluci.it/1990/i-giorni-del-campo/) di *Redazione* [Fede e Luce giorno e notte](http://www.ombreeluci.it/1990/fede-e-luce-giorno-e-notte/) di *N. B.* [Viaggio insieme per crescere tutti](http://www.ombreeluci.it/1990/viaggio-insieme-per-crescere-tutti/) di *M. Bertolini* [Un nuovo modo di vedere la vita](http://www.ombreeluci.it/1990/un-nuovo-modo-di-vedere-la-vita/) di *F. Gammarelli* [Vita e amore si erano spenti](http://www.ombreeluci.it/1990/vita-e-amore-si-erano-spenti/) di *R. Ozzimo* [Sono anche figli di tutti](http://www.ombreeluci.it/1990/sono-anche-figli-di-tutti/) di *M.T.M.* [Scendi ancora un po’](http://www.ombreeluci.it/1990/scendi-ancora-un-po/) di *L Sankalé* [Incontro internazionale: Edimburgo 1-9 agosto 1990](http://www.ombreeluci.it/1990/incontro-internazionale-edimburgo-agosto-1990/) di *L. Bertolini* [Fuori dalle catacombe – Fede e Luce in Europa Orientale](http://www.ombreeluci.it/1990/fuori-dalle-catacombe-fede-e-luce-in-europa-orientale/) di *M. Przeciszewski* [Per altri valori – Fede e Luce in Svizzera](http://www.ombreeluci.it/1990/per-altri-valori-fede-e-luce-in-svizzera/) di *Y. Bonvin* [Nel Libano in guerra, Fede e Luce per sperare](http://www.ombreeluci.it/1990/nel-libano-in-guerra-fede-e-luce-per-sperare/) di *R. Tamraz* [Mirella, Pablo, Silvia, Claudia, Patrizia](http://www.ombreeluci.it/1990/mirella-pablo-silvia-claudia-patrizia/) di *Redazione* [Una grande famiglia del mondo](http://www.ombreeluci.it/1990/fede-e-luce-una-grande-famiglia-del-mondo/) di *Redazione* [La persona fragile via verso l’unità](http://www.ombreeluci.it/1990/la-persona-fragile-via-verso-lunita/) di *J. Vanier* [Domande e risposte su Fede e Luce](http://www.ombreeluci.it/1990/domande-e-risposte-su-fede-e-luce/) di *Redazione*