---
title: "Editoriale: Amici o fratelli?"
date: 1977-12-08
author: Mariangela Bertolini
slug: editoriale-amici-o-fratelli
wp_id: 44197
original_url: "https://www.ombreeluci.it/?p=44197"
cluster_id: 5
has_comments: false
umap_x: 7.173407554626465
umap_y: 8.006672859191895
umap_z: 12.563752174377441
issue_number: INS-15
---

Èfacile una festa Fede e Luce, più difficile formare una comunità Fede e Luce. **È facile** vivere insieme una giornata di amicizia, un campeggio di una o più settimane; è più difficile mantenere in vita nei giorni che seguono, quel clima di fraternità che al campeggio è naturale e spontaneo. **È facile dire** : "sono amico" di ragazzi handicappati, più difficile "esserlo" veramente.

**Eppure, in fondo, di loro non sappiamo più farne a meno** . Ci hanno indicato una strada, ci hanno fatto scoprire quanto noi - i "normali" - siamo handicappati da tutta una serie di mali, meno visibili dei loro, ma quanto più pesanti nella vita con gli altri: la meschineria di certi nostri comportamenti, la gelosia, l'aggressività, l'odio a volte, l'attaccamento al denaro, la mediocrità, la passività ...

Ci hanno fatto scoprire che in loro vivono delle ricchezze inaspettate, dei te- sori di vita interiore, il senso dell'essenziale, esempi di generosità, di umiltà profonda, di disponibilità ...

**Se guardiamo bene le cose allora** , con gli occhi resi un pò meno miopi dal po' di contatto che abbiamo avuto con loro, **ci accorgiamo con stupore e sorpresa, che sia mo noi ad aver bisogno di loro.**

A noi resta di accostarci a loro con desiderio di imparare ancora di più e meglio i valori autentici di una vita migliore, di un mondo più giusto e più vero.

Potremo fare comunità con loro solo se saremo convinti - all'inizio basta che lo sia un gruppo ristretto - e desiderosi di vivere con loro l'esperienza concreta delle beatitudini, operando nei nostri cuori, sotto la loro guida, il capovolgimento indicato da Cristo.

**Sarà una comunità nuova** , dove cercheremo di mettere al primo posto il debole che Dio sceglie per confondere chi è (o si crede) forte, e dove, a noi che ci crediamo così intelligenti, essi possono rivelare la profondità e la verità di quella frase del Vangelo: " **Se non diventate simili ai bambini, non entrerete** ".

**Questo è l'augurio che ci facciamo a vicenda** nell'intraprendere con coraggio e entusiasmo la vita nei gruppi Fede e Luce, con lo scopo di approfondire giorno dopo giorno la nostra amicizia e di riuscire poco alla volta, e diventare da amici, fratelli, e a scoprire insieme che l'essenziale nella vita di tutti è "amare"

*Mariangela* , 1977

[**Mariangela Bertolini**](http://www.ombreeluci.it/author/mariangela-bertolini/)

Nata a Treviso nel 1933, insegnante e mamma di tre figli tra cui Maria Francesca, Chicca, con una grave disabilità. È stata fra le promotrici di Fede e Luce in Italia. Ha fondato e diretto Ombre e Luci dal 1983 fino al 2014.

[Tutti gli articoli](http://www.ombreeluci.it/author/mariangela-bertolini) di Mariangela