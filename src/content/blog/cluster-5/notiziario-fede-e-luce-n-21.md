---
title: Notiziario Fede e Luce n. 21
date: 1979-06-16
author: Redazione
slug: notiziario-fede-e-luce-n-21
wp_id: 45378
original_url: "https://www.ombreeluci.it/?p=45378"
cluster_id: 5
has_comments: false
umap_x: 7.845697402954102
umap_y: 7.970815181732178
umap_z: 13.40323257446289
issue_number: INS-23
---

Sabato 3 marzo ci siamo trovati per un allegro pomeriggio di carnevale; la gioia di tutti era grande. Per noi è stata la seconda volta che ci riunivamo alla grande famiglia di Fede e Luce milanese: la prima, di cui serbiamo un ricordo bellissimo, fu a Natale.

Siamo un piccolo gruppo di Fede e Luce che sta nascendo nella parrocchia dei SS. Silvestro e Martino. Anche se non ci si conosceva tutti, ci si è voluto bene da subito, abbiamo provato reciprocamente calore umano, simpatia e gioia vera e ci siamo sentiti a nostro agio.

Scenette egregiamente preparate hanno divertito tutti; palestre, danze, canti e tanta musica hanno rallegrato l'atmosfera ed il tempo è veramente volato, tanto che i ragazzi non avrebbero più voluto tornare a casa. Complimenti alle belle mascherine, agli attori delle scenette così divertenti, ai cantanti; musicisti e direttori d'orchestra!

Grazie di cuore a tutti i cari amici della grande famiglia milanese di Fede e Luce, anche da noi che siamo appena nati. Sappiamo che in ogni incontro ci si vuole sempre più bene!

Per Fede e Luce dei SS.Silvestro e Martino *I 3 Laudi*

---

### Informazioni a tutti i gruppi Fede e Luce

#### Incontro nazionale — Cuneo, 28-29 aprile 1979

**Sabato 28 aprile:** ore 11:00 Accoglienza. ore 13:00 pranzo ore 15:00 scambio di esperienze fra i vari gruppi ore 16:30 Relax ore 17:00 Incontro di Mariangela Bertolini con le famiglie (i giovani intrattengono i ragazzi) ore 19:00 Cena ore 20:15 Veglia - tempo di preghiera - tempo di gioia. Tema della Veglia: "I piu' piccoli". Sarà presente Mons. C. Aliprandi vescovo di Cuneo.

**Domenica 29 aprile** ore 9:00 Incontro tra i giovani dei vari gruppi. Tema: "Come può vivere concretamente un amico l'impegno in un gruppo Fede e Luce!" e Durante l'incontro: visita dei genitori alla mostra. ore 11:00 Santa Messa ore 12:30 Pranzo ore 14:30 Festa di chiusura e partenze

#### Pellegrinaggio Fede e Luce 18-20 maggio 1979

Venite a me - voi tutti che siete affaticati ed oppressi e io vi ristorerò!"

I Gruppi Fede e Luce S. Silvia e S. Birillo di Roma invitano gli amici degli altri gruppi ad unirsi al loro Pellegrinaggio.

#### Festa della primavera

Siamo tutti invitati Domenica 27 maggio 1979 alle ore 10:00 a Villa Pacis, Via della Camilluccia 589 per giocare insieme, scambiare la nostra gioi ammirare e acquistare i nostri lavori, pregare insieme

ore 17:30 Santa Messa e pranzo al sacco

**Portaci la tua gioia!**

#### Vieni a teatro

Il gruppo di Fede e Luce di San Paolo organizza per il 10 giugno prossimo alle ore 17 la rappresentazione **"Il Cieco nato"** ed ha il piacere di invitare gli amici degli altri gruppi. Il testo è adattato da *Robert Michit*

---

### Per voi

Un numero speciale sulle comunità di Fede e Luce nel mondo è stato pubblicato in Francia a cura della rivista Ombres et Lumière.

La vita di Fede e Luce di questa grande famiglia cui siamo felici di appartenere anche noi, viene descritta nei suoi vari aspetti: nei testi che riflettono nostre espressioni e nostri problemi; nelle foto in cui possiamo riconoscere luoghi e volti a noi cari.

È possibile avere questo numero sia in edizione francese sia in edizione inglese (questa ancora in via di preparazione), ordinandolo scrivendo alla redazione.

Prima di prendere in considerazione la possibilità di un'edizione in lingua italiana, vorremmo sapere quante persone sarebbero interessate dare le risposte ai capigruppo o alla Segreteria nazionale.

- il numero in francese con allegata la traduzione integrale in italiano (a ciclostile) L.2000 la copia - il numero pubblicato in italiano; in tal caso bisognerebbe stampare almeno 3000 copie. L.2000 la copia.

**[Insieme n.21, 1979](https://www.ombreeluci.it/project/insieme-n-21-bollettino-fede-e-luce-1979/) **