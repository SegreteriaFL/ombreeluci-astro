---
title: Dalle province n.126
date: 2014-06-29
author: Redazione
slug: dalle-province-n126
wp_id: 38227
original_url: "https://www.ombreeluci.it/?p=38227"
cluster_id: 5
has_comments: false
tags:
  - autismo
  - recensioni
umap_x: 7.887679576873779
umap_y: 9.82658863067627
umap_z: 14.623409271240234
issue_number: OEL-128
---

### [Un fiume di Pace – Nord](https://www.fedeeluce.it/comunita-fl/fiumedipace/)

Un’opportunità per Fede e Luce e per coloro che si sono resi disponibili al progetto è stata avviata nel 2012 quando l’Uff. Catechistico, settore disabili, della Diocesi di Bari lanciò una proposta per sollecitare le comunità parrocchiali a individuare persone disposte a lavorare in equipe e a formarsi. Il progetto, Educhiamoci per educare, proponeva incontri mensili con tematiche relative all’inserimento di un bambino particolare nel catechismo ordinario e tutte quelle ad esso legate come l’importanza della comunità, della famiglia e l’esperienza dei movimenti al servizio delle parrocchie e altre ancora. Per Fede e Luce, Don Vito Palmisano è intervenuto sul tema Comunità e Famiglia. Ora è in corso un ciclo a carattere più operativo in piccoli gruppi per la sperimentazione concreta delle proposte presentate. Questa opportunità conferma il nostro cammino, rende operante la condivisione, allarga l’orizzonte all’universalità del messaggio di Cristo e l’appartenenza allo stesso Corpo–Chiesa, nel quale le diversità sono ricchezza, le fragilità vissute insieme diventano forza, la genialità dello Spirito Santo sostiene e suggerisce, la Misericordia di Dio raggiunge tutti e in modo privilegiato i più piccoli. **Luisa**

### [Kimata – Centro](https://www.fedeeluce.it/comunita-fl/kimata/)

Dal 25 al 27 aprile le comunità dell’Emilia e della Toscana si sono riunite a Marina di Massa per un week end di formazione e per le elezioni del coordinatore. Il tema era: Accompagnati per accompagnare. Don Demetrio ci ha accompagnati tutto il tempo ed è stata una ricchezza immensa. Passeggiare verso Emmaus con lui è stato bello. E’incredibile come la lettura della storia di quei due discepoli ci racconti sempre qualcosa di nuovo, è come se fossimo chiamati ogni volta a confrontarci con il nostro vissuto, con la voglia di discutere della nostra vita …e non solo spirituale. Come discepoli ci siamo presi del tempo per dello scambio in piccoli gruppi nel parco sotto il sole di primavera e questo ha fatto molto bene a molti di noi. L’“Emilia Toscana” si è presa ancora un anno di tempo per lavorare insieme ed in équipe ed è stato chiesto a Luciano, nella sua infinita disponibilità, di restare come coordinatore. Una preghiera che ci ha accompagnato in queste giornate e che desidero condividere con tutti voi è di Don Primo Mazzolari, ‘Ci impegniamo’, (che potete trovare sulla quarta di copertina del 4/2013, ndr) e che è un augurio alle nostre Comunità di Kimata perché continuino a credere nell’amore, perché è ciò che ci permette di essere quello che siamo. **Stefano**

### [Mare e Vulcani – Sud](https://www.fedeeluce.it/comunita-fl/marievulcani/)

Un’opportunità per Fede e Luce e per coloro che si sono resi disponibili al progetto è stata avviata nel 2012 quando l’Uff. Catechistico, settore disabili, della Diocesi di Bari lanciò una proposta per sollecitare le comunità parrocchiali a individuare persone disposte a lavorare in equipe e a formarsi. Il progetto, Educhiamoci per educare, proponeva incontri mensili con tematiche relative all’inserimento di un bambino particolare nel catechismo ordinario e tutte quelle ad esso legate come l’importanza della comunità, della famiglia e l’esperienza dei movimenti al servizio delle parrocchie e altre ancora. Per Fede e Luce, Don Vito Palmisano è intervenuto sul tema Comunità e Famiglia. Ora è in corso un ciclo a carattere più operativo in piccoli gruppi per la sperimentazione concreta delle proposte presentate. Questa opportunità conferma il nostro cammino, rende operante la condivisione, allarga l’orizzonte all’universalità del messaggio di Cristo e l’appartenenza allo stesso Corpo–Chiesa, nel quale le diversità sono ricchezza, le fragilità vissute insieme diventano forza, la genialità dello Spirito Santo sostiene e suggerisce, la Misericordia di Dio raggiunge tutti e in modo privilegiato i più piccoli. **Luisa**