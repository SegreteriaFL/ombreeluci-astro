---
title: I giorni del campo
date: 1990-09-26
author: Redazione
slug: i-giorni-del-campo
wp_id: 7798
original_url: "https://www.ombreeluci.it/?p=7798"
cluster_id: 5
has_comments: false
tags:
  - fede-e-luce
umap_x: 8.031116485595703
umap_y: 7.066373825073242
umap_z: 11.7679443359375
issue_number: OEL-32
---

Nella vita di Fede e Luce i «campeggi» sono una parte importante. Ogni anno, durante le vacanze estive o invernali, vengono organizzati numerosi soggiorni di vacanza di gruppi di 20-40 persone: ragazzi e adulti con handicap, anche grave, amici e qualche genitore. Perché il campo venga vissuto in modo più sereno possibile, ogni ragazzo con handicap, durante tutto il periodo, è seguito in modo particolare da due o più amici abituali, per favorire un miglior rapporto d’amicizia. Ogni campeggio (ormai chiamato così anche se non sempre e non tutti dormono sotto la tenda) è preparato e organizzato con cura sia prima che durante lo svolgimento. La scelta del luogo e del periodo, l ’elaborazione e delle attività e dei giochi, l’organizzazione dei turni per i servizi di pulizia della casa, di cucina, di lavaggio piatti, ecc. richiedono un buon coordinamento e soprattutto impegno, creatività e disponibilità da parte di tutti. Per genitori, amici, ragazzi, il campeggio, oltre a essere una vacanza, diventa anche un momento per fermarsi a meditare, per vivere momenti di grande gioia, per ritrovare entusiasmo ed energie. Al campeggio partecipano persone che vengono a Fede e Luce da pochi mesi e altre «più anziane»; si incontrano amici e ragazzi di altre comunità; si creano nuovi legami. Insomma, il campeggio diviene il luogo dove si vive forse in modo più intenso l’amicizia nel variopinto mondo di Fede e Luce. Comunque ogni campo, con la sua storia fatta di piccoli e grandi avvenimenti, è un’esperienza unica e irripetibile. Il
[testo che segue](http://www.ombreeluci.it/1990/fede-e-luce-giorno-e-notte/)
è di un amico di 24 anni, che ha partecipato come responsabile a uno dei campeggi dell’estate 1990. Per chi volesse approfondire l’argomento, rimandiamo al
[numero 25 Ombre e Luci](http://www.ombreeluci.it/project/numero-25-la-bellezza-del-campo-fede-e-luce/)
dedicato interamente ai campeggi. -
*Redazione*
, 1990