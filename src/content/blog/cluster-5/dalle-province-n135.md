---
title: Dalle Province n.135
date: 2016-09-16
author: Redazione
slug: dalle-province-n135
wp_id: 39452
original_url: "https://www.ombreeluci.it/?p=39452"
cluster_id: 5
has_comments: false
umap_x: 7.892918586730957
umap_y: 9.76188850402832
umap_z: 14.540573120117188
issue_number: OEL-136
---

### [Un fiume di Pace – Nord](https://www.fedeeluce.it/comunita-fl/fiumedipace/)

Papa Francesco chiede anche a noi di Fede e Luce di essere aperti alla realtà che ci circonda, di non chiuderci nella vita delle nostre comunità. Così, per la festa di fine anno delle comunità di Lombardia, abbiamo pensato di incontrare la Comunità di Sant’Egidio di Milano. Maria Luisa Cito e un’altra amica sono state con noi a Venegono Inferiore, dove è venuto a trovarci anche il vicario generale della Diocesi di Milano, monsignor Mario Delpini, nostro amico da tempo, e ci hanno raccontato quanto stanno facendo con altri amici per l’accoglienza dei profughi alla Stazione Centrale. Ci hanno raccontato il valore dei corridoi umanitari, che permettono arrivi in aereo, evitando i viaggi rischiosi in mare. E ci hanno ricordato anche quanto fatto direttamente da Papa Francesco con famiglie siriane. Insieme abbiamo colorato magliette con mani arcobaleno (simbolo di pace). E abbiamo decorato quaderni da donare a chi arriva, una sorta di diario di viaggio per il loro cammino. La parola chiave è “benvenuto” e il simbolo di Fede e Luce è la nostra firma a questo desiderio di condivisione. Ora speriamo di poter continuare l’amicizia con Sant’Egidio e insieme ci siamo proposti di organizzare occasioni di preghiera e confronto.
**Angela Grassi e Tamara Borovac**

---

### [Kimata – Centro](https://www.fedeeluce.it/comunita-fl/kimata/)

A settembre è arrivato il momento del rinnovo del CDA, rinnovo importante visto il grosso lavoro che ha fatto il CDA uscente. Per questo motivo, Kimata ha proposto il meglio di sé! Angela, che è stata eletta come presidente del CDA, ha una grande esperienza sia nella vita della Provincia, essendo stata presente come vice-coordinatrice alla nascita di Kimata, che nella vita della Nazione, avendo partecipato per tantissimi anni al Consiglio Nazionale. Simone, uno dei consiglieri, per la Provincia ha svolto il ruolo di Referente dei rapporti con il mondo esterno. Ha partecipato gli incontri per il Giubileo, instaurando relazioni con persone della CEI. Norina è stata recentemente responsabile di comunità. Tutti inoltre sono caratterizzati dal mantenere forti legami di amicizia con genitori e ragazzi e dotati di notevoli capacità organizzative. Insomma, abbiamo messo in campo davvero una grande formazione e ne siamo molto contenti! Al nuovo CDA, da cui ci aspettiamo un grande lavoro di squadra con le Provincie, vanno tutti gli auguri di buon lavoro, disponibili ad una collaborazione ancora più forte!
**Pietro Vetro**

---

### [Mare e Vulcani – Sud](https://www.fedeeluce.it/comunita-fl/marievulcani/)

Domencia 15 maggio, Pentecoste, la nostra Comunità “Il Sorriso di Sara”, ha vissuto, grazie al soffio dello Spirito e alla presenza di ognuno, una giornata intensa con il susseguirsi di emozioni e gioia in cui c’è stata la votazione per eleggere il primo coordinatore della nostra Comunità in Basilicata. Ci siamo diretti al Convento dei Frati Cappuccini a Vietri di Potenza un luogo meraviglioso nel verde e nella Pace. Incontrarsi per noi è uno degli aspetti fondamentali vissuti in Comunità, che dà forza e vigore ad ognuno e, durante il momento dell’ accoglienza e dei saluti, era evidente soprattutto da parte dei ragazzi. I nostri carissimi amici Gianni e Rosita hanno organizzato l’incontro con grande impegno e dopo averci dato spiegazioni sulla votazione, Rosita con la sua simpatia coinvolgente ci ha letto una Favola bellissima… la storia di Pietra che mi ha colpito profondamente! Per me è stato molto bello ascoltare quello che la Comunità pensa di me, la fiducia e l’affetto che hanno espresso, attraverso un voto pieno di tenerezza soprattutto da parte dei nostri ragazzi speciali! In quel momento ho pensato che avrei impegnato tutte le mie forze per agire secondo il cuore di Dio e da Lui attingere la forza necessaria per amare sempre più la Comunità e ho ripetuto ad ogni battito di emozione del mio cuore che “nell’Amore non c’è timore!”.
**Carolina Lauria**