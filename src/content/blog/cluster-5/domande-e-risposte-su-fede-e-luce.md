---
title: Domande e risposte su Fede e Luce
date: 1990-09-26
author: Redazione
slug: domande-e-risposte-su-fede-e-luce
wp_id: 7682
original_url: "https://www.ombreeluci.it/?p=7682"
cluster_id: 5
has_comments: false
tags:
  - fede-e-luce
umap_x: 7.127326965332031
umap_y: 8.772467613220215
umap_z: 13.301030158996582
issue_number: OEL-32
---

**1. Come si può formare una comunità Fede e Luce?**
Alcune persone (genitore di figlio con handicap mentale, qualche amico/a, un sacerdote o seminarista...) armate di buona volontà e determinazione, ne invitano altre (suscettibili di essere interessate) per un incontro (in una famiglia, in parrocchia, soprattutto se si ha l'appoggio del parroco, o in altro luogo...). In questo primo incontro si parlerà dello scopo che ci si prefigge: perché incontrarsi, fare conoscenza, esprimere i propri desideri e bisogni, dare le proprie disponibilità di tempo, esprimere le proprie capacità...; si farà un po’ di festa (giochi, merenda, canti, preghiera...); ci si darà un nuovo appunta¬ mento. Poi, da cosa nasce cosa. Chi vuole iniziare una comunità, sarà facilitato se si metterà in contatto con i membri o i responsabili di una comunità vicina, se frequenterà per un certo periodo gli incontri di quella comunità, oppure se si rivolgerà alla segreteria nazionale che fornirà aiuto e testi per conoscerne lo spirito e l’organizzazione (carta e costituzione).
**2. Come vive finanziariamente Fede e Luce?**
Una comunità non ha bisogno di molto denaro. I membri si dividono fra loro le spese per gli incontri o per le altre attività. Il movimento, sia sul piano nazionale che internazionale, ha bisogno di fondi per assicurare la formazione dei responsabili, per la segreteria, il telefono, i viaggi delle persone che vanno a sostenere le comunità nascenti, per un grande incontro ecc. Per queste spese, si fa appello alle comunità che danno prova di generosità e di inventiva (vendita oggetti, recite, vendita di dolci, ecc.).
**3. Che legame c’è fra Fede e Luce e la rivista Ombre e Luci?**
All’inizio di Fede e Luce (1974) esisteva un giornalino che legava fra loro le comunità d’Italia (« Insieme »). Era ciclostilato e raccontava la vita e le iniziative delle comunità. Nel 1983 si è pensato di trasformare questo « bollettino » nella rivista « Ombre e Luci » che si avvale anche dei testi (tradotti) della rivista «
[*Ombres et Lumière*](http://www.ombres-et-lumiere.fr/)
» diretta da Marie Hélène Mathieu (segretaria generale dell’
*[O.C.H. — Office Chrétien Handicapés](http://www.och.fr/)*
— fondatrice e coordinatrice internazionale di Fede e Luce insieme a Jean Vanier). « Ombre e Luci » non si rivolge solo ai membri di Fede e Luce, ma vuole comunicare informazioni, pedagogia, esperienze, testimonianze sull’handicap, alla luce dell’ispirazione evangelica.
**4. Qual è il posto delle persone con handicap fisico o sensoriale in FL?**
Fede e Luce è sorta per costituire comunità intorno alle persone con handicap mentale. Le persone con handicap fisico o sensoriale, che desiderano creare legami d’amicizia con i genitori e persone con handicap mentale, trovano posto come « amici » nelle comunità Fede e Luce.
**5. Nelle Comunità si accolgono persone che presentano turbe del comportamento o malati mentali?**
L’attenzione, l'accoglienza e l’atmosfera offerte nelle comunità Fede e Luce possono attirare persone disturbate nel comportamento. In linea generale queste persone hanno bisogno di un accompagnamento più competente di quello che si può trovare a Fede e Luce. Qualche volta, l’équipe di coordinamento di una comunità dovrà escludere qualcuno, riconoscendo i limiti dell’accoglienza che può dare, dovuti alla gravità del comportamento, vegliando sulla serenità del gruppo.
**6. Quali sono i legami di Fede e Luce con l’Arca?**
L’ispirazione di Fede e Luce è molto simile a quella dell’Arca (ambedue sono state ispirate da Jean Vanier). Ma le finalità e i mezzi sono diversi: se entrambe si dedicano all’accoglienza delle persone con handicap mentale, FL suscita comunità di incontro, l’Arca, comunità di vita a tempo pieno.