---
title: Incontro internazionale a Cuneo - 28-29 aprile 1979
date: 1979-09-16
author: Lucia Pennisi
slug: incontro-internazionale-a-cuneo-28-29-aprile-1979
wp_id: 45639
original_url: "https://www.ombreeluci.it/?p=45639"
cluster_id: 5
has_comments: false
tags:
  - incontro-internazionale
umap_x: 7.926408290863037
umap_y: 8.095540046691895
umap_z: 13.507296562194824
issue_number: INS-23
---

Provo ad immaginare cosa succedeva a Cuneo nei giorni antecedenti l'incontro nazionale di fine aprile? Liliosa, sommersa da fogli e foglietti, liste e contro-liste, cerca di riordinare le idee, di compilare elenchi definitivi.

- "No, non ce la farai mai a sapere chi siamo e in quanti siamo!" - e si sforza di tener dietro ai cambiamenti che si susseguono vorticosamente, alle pressioni, alle domande che le giungono da oggi parte.

Mario e Betty lavorano con una schiera di collaboratori: chi disegna, chi dipinge, chi intaglia, chi incolla, cuce, inventa, raccoglie ciò che anche gli altri hanno fatto e spedito dalle altre città, e così le pareti di Stella Mattutina diventano allegre e variopinte come un caleidoscopio e la mostra dei lavori sembra un piccolo bazar orientale deva trovi di tutto.

Poi c'è la Lea che non perde la calma; non si fa prendere dal panico per dover ordinare le esigenze alimentari di 100 persone: se tra minestra e pastasciutta non si trova una via di mezzo, se tra sugo bianco e sugo rosso non si può fare il rosa, lei prevede tutto in abbondanza e poi si vedrà.

E poi c'è Mimmo che impazzisce con la sistemazione per la notte: credo non possa più dire che i miracoli sono pura fantasia!

Non sono pura fantasia tutte le case che si sono aperte, che hanno accolto, ospitato persone di cui fino a poco prima non si conosceva neppure il volto, i letti che si sono moltiplicati, le famiglie che hanno ristretto il loro spazio di vita abituale per fare posto a noi, le persone che hanno ceduto le proprie stanze, rinunciato alle proprie comodità, coinvolto in questa impresa ardua e folle (mica è tanto facile sistemare 70 persone!), fratelli, sorelle, cugini, cognati, amici...

E mille attenzioni ricevute; la disponibilità in ogni momento per aiutarci e accontentarci, i sorrisi...

Perché lo avete fatto? Perché abbiamo risposto al vostro appello? Cos'è che ci spinge a superare difficoltà di ogni genere per avere un incontro di gioia, di amicizia, di scambio, di crescita come è stato a Cuneo? v

La risposta è lunga e pesca nel profondo di noi, e di quella certezza che ci unisce. Voglio solo dirvi grazie per tutto quello che avete fatto, grazie a tutti coloro che in modo diverso hanno contribuito all'incontro, grazie a tutti quelli che vi hanno partecipato perché quando sono tornata avevo vissuto momenti importanti ed avevo avuto lo slancio per continuare a camminare insieme.

*Lucia Pennisi* , 1979

### L'eco dei partecipanti

*Credo che durante l'incontro di Cuneo abbiamo veramente cercato di ascoltarci; alla riunione dei genitori come a quella dei giovani c'era una vera atmosfera di Pace e Comunione? Il Vescovo era fra noi; la sua presenza ci faceva sentire ancor più facenti parte della Chiesa... Impariamo a saper vivere sempre più con i "piccoli": è questa la nostra forza.*

**Patrick Thonon** - Bruxelles

---

*Sabato 28 aprile siamo partiti in 23 per Cuneo, viaggiando con il sole siamo arrivati con tanto entusiasmo a destinazione alle 15.30. L'incontro dei vari gruppi è stato interessante: sentire le varie esperienze ci ha fatto piacere, perché tutti svolgono le loro attività con serenità e gioia.* *L'incontro di Mariangela con i genitori ha dato molta forza anche a noi, perché ci ha fatto capire con semplicità, come si può accettare il male serenamente. Siamo tutti un po' handicappati; ma l'handicappato mentale ci insegna ad accettare tutti, senza distinzione. Avremmo voluto che il nostro gruppo fosse là al completo, per ascoltarla.* *La veglia è stata molto bella, ci ha fatto riflettere come donare più amore ai piccoli, che dovrebbero essere i prediletti. Nella Messa ci siamo sentiti molto uniti e ci sentiamo rinati nell'amore di Cristo. L'incontro dei giovani è stato significativo e il nostro dialogo chiaro e spontaneo.* *La festa di chiusura è stata molto gioiosa, con canti, danze e risate a non finire.* *Sentiamo il bisogno di ringraziare tutti per l'accoglienza veramente fraterna o molto affettuosa.*

**M. Teresa Tizzani** - Milano

---

*Sono partita un po' titubante malgrado la gentilezza di tutti, specialmente della cara Enrica che ha capito molte piccole cose (in me).* *L'accoglienza avuta al nostro arrivo dai Cuneesi è stata tanto calda da commuovere. Bambini, ragazzi, genitori tutti cordiali pieni di premure, davano l'impressione di averci sempre conosciuti, una fraternità che dovrebbe durare sempre.* *L'incontro con persone di Milano, Parma, Genova e altre città è stato talmente famigliare, non l'avrei mai pensato, le ore sono passate con velocità.* *Riunioni di confidenze, di preghiera, scenette comiche, canti, suoni, balli, risate tante risate.* *Questo incontro ha fatto bene alla mia cara Liliana, ha dato a me tanta gioia. Per Liliana lo stare insieme a Lucia e alle altre compagne con disinvoltura, l'ho vista molto presa nei "quadri" che hanno fatto, anche lei ha preso parte è salita sul palcoscenico, ha fatto la sua parte spontanea e felice. È la prima volta che succede questo.* *Nel mio cuore c'è stata tanta gioia e serenità, peccato che il soggiorno sia stato breve.* *Ringrazio Fede e Luce per avermi dato la possibilità di questo incontro di questa fratellanza da non dimenticare.*

**Romana Andrea** - Roma