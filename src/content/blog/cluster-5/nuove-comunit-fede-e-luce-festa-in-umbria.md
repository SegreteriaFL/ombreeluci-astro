---
title: "Nuove comunità Fede e Luce: festa in Umbria"
date: 2016-09-16
author: Redazione
slug: nuove-comunit-fede-e-luce-festa-in-umbria
wp_id: 39486
original_url: "https://www.ombreeluci.it/?p=39486"
cluster_id: 5
has_comments: false
umap_x: 7.634328365325928
umap_y: 8.2787446975708
umap_z: 13.104267120361328
issue_number: OEL-136
---

T
ante storie messe insieme costruiscono la trama di una storia più grande e complessa! E pensare che solo un anno fa non conoscevo nessuna di queste storie, invece adesso eccoci qui, a Terni, a condividere un pezzo di strada in occasione della Festa della Primavera. Come in tutti gli incontri di Fede e Luce, la giornata ha inizio con la celebrazione della messa cui segue la condivisione del pasto, simbolo del fare comunità attraverso le cose più semplici e apparentemente più piccole ma di renderci una grande famiglia. E poi canti, balli e l’immancabile mimo in un unico grande cerchio sotto un sole che finalmente si dona generoso a noi. Tutte le comunità mischiate in un allegro disordine: Il Tesoro Nascosto (Terni), Il Cammino (Perugia), Il Girasole (Roma) e poi noi La Perla Preziosa (Assisi, Santa Maria degli Angeli). Che belli questi nomi, carichi di significato. Il nostro ad esempio, La Perla Preziosa, vuole ricordare che anche dalla sofferenza può nascere qualcosa di grande e prezioso. Un semplice invito da parte di padre Stefano è bastato ad incuriosirli ed ora, mi raccontano, di avere bisogno di Fede e Luce. E poi i nostri amici con disabilità, il fulcro di tutto. Loro che quando ti vogliono abbracciare ti abbracciano forte e aspettano solo di incrociare i tuoi occhi per donarti un sorriso semplice, aperto, gioioso. Guardo Andrea che non si lascia fermare dalle sue difficoltà fisiche e va in giro con il suo scooter e che non dice mai no ad una bella chiacchierata. Proprio durante una di queste chiacchierate un giorno mi ha detto: “quando preghi ti devi fidare ed affidare”. Poi ci sono le famiglie, madri e padri che si piegano alla sofferenza dei propri figli ma non si spezzano consapevoli di essere “custodi” di qualcosa di importante. Gisella, Salvina, Vittorio, Luciana, Patrizia, Maria Chiara... c’è una storia dietro ognuno di questi nomi e tutte insieme mi dicono che la diversità esiste, la disabilità esiste, la sofferenza esiste ma che il vero limite è aver paura di guardarla dritto negli occhi, che un dolore condiviso diventa più leggero e che la vera fede deve trasformarci in luce per il prossimo. Ma eccoci arrivati al momento dei saluti. Ed uno particolare lo dedichiamo alla nostra suor Mariangela, figura indispensabile per la nostra comunità che, dopo un anno trascorso insieme, partirà per il Marocco per donare il suo entusiasmo e le sue abilità ai più bisognosi. Ora è proprio il momento di andare ognuno per la propria strada. Appuntamento alla prossima volta per mescolarci di nuovo in un disordine festoso che, alla fine della giornata, ci farà dire: “Sono stanco ma felice!” . La comunità
[La Perla Preziosa](https://www.fedeeluce.it/project/perla-preziosa/)