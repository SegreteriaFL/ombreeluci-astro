---
title: Quando il caso non è un caso
date: 2001-03-09
author: Don Paolo
slug: quando-il-caso-non-un-caso
wp_id: 19730
original_url: "https://www.ombreeluci.it/?p=19730"
cluster_id: 5
has_comments: false
tags:
  - fede-e-luce
  - da-un-sentiero-allaltro
umap_x: 7.595151424407959
umap_y: 9.1277437210083
umap_z: 12.613289833068848
issue_number: OEL-76
---

Parlare di Fede e Luce significa, per me, ritornare indietro di molto tempo, ritrovare le radici della mia fede e dei miei vent’anni. Sono don Paolo, sacerdote dal 1996, e compio quest’anno 37 anni. Non posso dire di aver cercato Fede e Luce. L’incontro è stato casuale ma allo stesso tempo carico della presenza di Dio. Un incontro nato così: un po’ improvvisamente, grazie a qualche amica del Gruppo Fede e Luce, ho avuto la possibilità di portare in parrocchia il desiderio che il Signore stava seminando nel mio cuore: parlare ad altri, dopo averlo ascoltato io, del fatto che ogni uomo è importante e che Dio è molto più grande e misericordioso di ogni essere vivente.

**Leggi anche: [Spesso di notte in silenzio](https://www.ombreeluci.it/2001/spesso-di-notte-in-silenzio/)**

Abbiamo aperto così, un nuovo gruppo nella mia comunità di appartenenza, San Giustino in Cesano Boscone. Da lì a qualche mese sono entrato in Seminario. Non ho avuto più la possibilità di frequentare le attività del Gruppo, ma Fede e Luce e Jean Vanier sono entrati ancora di più di prima, paradossalmente, nella mia vita. La dignità dei fratelli incontrati in Fede e Luce mi è stata di grande stimolo per pensare che il mio essere sacerdote significa restituire ad ogni ragazzo la dignità che da sempre Dio ha pensato per Lui.

Suor Chiara Maria, incontrata nel gruppo, oggi clarissa a Montefalco (PG), mi accompagna ancora con le sue preghiere mentre la sua comunità sta ancora soffrendo a causa del terremoto. Jean Vanier rimane un grande maestro che illumina non pochi incontri del mio Gruppo Giovanile. Incontrarsi per caso, dunque, per non dimenticarsi più anche se le case in cui abitiamo sono diverse. Grazie, Fede e Luce, perché rappresenti in molte tue dimensioni una rivelazione dell’amore sorprendente di Dio che sta plasmando il mio ministero e, sono sicuro, non ha ancora smesso di desiderare un nostro prossimo incontro. Con Dio e con Fede e Luce il caso non è un caso!

- don Paolo, 2001

[Ombre e Luci n.73](https://www.ombreeluci.it/project/numero-73-da-un-sentiero-allaltro/)

#### Editoriale

Microgiustizia di M. Bertolini

#### Dossier: Da un sentiero all’altro

Come separare l’onda dal mare di Antonio Mazzarotto L’arma vincente nella mia vita di Francesca Mancini Quelle ore mi hanno segnata di Annarita Cedroni Mi hanno aperto gli occhi di Renata de Pascale Quando il caso non è un caso di don Paolo Spesso di notte in silenzio di Yvette Bonvin

#### Chi ha bisogno di noi

Due chiamate speciali di Vanna Rossani Domenica pomeriggio di Tea Cabras Scout a Lourdes di Daniele Cogliandro E lì ci hanno accolto con gioia di Emanuela Bignatti

#### Rubriche

Dialogo aperto Concorso fotografico

#### Altri articoli

Conoscere l'hadiacp: Cri du chat di Anna M. Cornai, Flavia Valletti, Valeria Levi Della Viola FFSS - Assistenza disabili in 179 stazioni Centro del Libro Parlato Poesie per Francesca Catechesi delle persone disabili di Corrado Dastoli [In preparazione al Pellegrinaggio Lourdes Aprile 2001](https://www.ombreeluci.it/2001/in-preparazione-del-pellegrinaggio-internazionale-a-lourdes-pasqua-12-16-aprile-2001/)