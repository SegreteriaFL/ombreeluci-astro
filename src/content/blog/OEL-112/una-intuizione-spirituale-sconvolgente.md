---
title: Una intuizione spirituale sconvolgente
date: 2010-10-10
author: Père Christian Mahéas
slug: una-intuizione-spirituale-sconvolgente
lang: it
wp_id: 10564
original_url: "https://www.ombreeluci.it/?p=10564"
cluster_id: 14
has_comments: false
tags:
  - arche
  - fede
  - lutto
umap_x: 4.860177516937256
umap_y: 8.795512199401855
umap_z: 8.253125190734863
issue_number: OEL-112
id_numero: "OEL-112"
numero_rivista: "Ombre e Luci"
---
S
e l’esperienza della morte è sempre una frattura grave nell’esistenza di un bambino, è proprio da lì che, misteriosamente, la vita può sgorgare. Ma come fargli capire quello che è il cuore della nostra fede e che santa Teresa di Lisieux esprimeva così: “Io non muoio, entro nella Vita”? A un bambino, triste per la morte di una persona cara, non basta dire: “Non piangere, il nonno ora è felice”. La fede, la speranza, non escludono la sofferenza, e lo stesso Gesù ha pianto di fronte alla tomba del suo amico Lazzaro. Osiamo prima ascoltare le sue domande, il suo dolore, la sua ribellione e aiutiamolo a trasformarle in una preghiera vera, quella che Dio aspetta. Proporre anche al bambino (senza insistere) di rivedere il corpo del defunto. È spesso una vista pacificante, che permette di pregare con la propria famiglia e di dire una parola di addio. Ugualmente, partecipare al funerale, e poi andare al cimitero, aiutano a rendere concreta la realtà della separazione e a entrare nel mistero di Dio. È il momento di rispondere a tutte le domande… Anche se a volte esitiamo nel parlare a un bambino che ha un handicap, non dobbiamo avere paura di parlargli di questo avvicinamento a Dio che è la morte, di questo cammino di Resurrezione. Come ai suoi fratelli e sorelle, osiamo presentargli la morte come una porta che apre la casa del Padre, come la chiave di una felicità duratura dove l’handicap sarà superato: allora saremo sorpresi dalla sua apertura spirituale, spesso molto più grande di quella degli adulti. di
*Père Christian Mahéas*
, traduzione (2018) di Elisabetta Thornton, da
*Ombres et Lumière*
n.177/2010

### Bastano 2€ al mese per sostenere Ombre e Luci. Dona subito.

–- -–