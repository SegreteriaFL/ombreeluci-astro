---
title: Il circo delle meraviglie – Recensione
date: 2023-11-29
author: Giulia Galeotti
slug: il-circo-delle-meraviglie-recensione
lang: it
wp_id: 42759
original_url: "https://www.ombreeluci.it/?p=42759"
cluster_id: 6
has_comments: false
umap_x: 7.639893054962158
umap_y: 11.09915542602539
umap_z: 4.242131233215332
issue_number: OEL-163
id_numero: OEL-163
---
Siamo nell’Inghilterra di metà Ottocento travolta dalla passione per il circo. Fra acrobati, maghi, domatori, animali esotici e “meraviglie umane”, la concorrenza è spietata, il pubblico è famelico, la posta in gioco è alta nella battaglia a colpi di nani, giganti, esseri particolari. Nelle maglie di questo ring finisce la piccola Nell con il suo corpo cosparso di voglie. Venduta dal padre a un impresario avido e privo di scrupoli, ben presto la bambina si trasforma nella celebre *Nelly Moon* , adorata da tutti.

Mai banale e storicamente documentato, questo romanzo ha tanto da dire anche al nostro presente: il problema sta nell’offerta, o anche nella domanda? Cosa ci rende persone umane? Che significa avere libertà di scelta? «Osserva l’andatura ancheggiante di Stella, l’ostentazione sicura del corpo. Nell ha sempre camminato per il villaggio come se fosse su un filo. Questa donna, invece, avanza a grandi falcate. (…) Come fa, si domanda Nell; come riesce a trasformare la sua stranezza in una qualità, a guardare il mondo dritto negli occhi?»

 ### Il circo delle meraviglie **Autore** : Elizabeth McNeal **Traduzione:** Giovanna Scocchera ** Editore:** Einaudi **Pubblicato:** 2023 **Pagine:** 408 **Prezzo:** 22€ **ISBN:** 9788806253288