---
title: Le spalle di Dio – Recensione
date: 2023-11-12
author: Cristina Tersigni
slug: le-spalle-di-dio-recensione
lang: it
wp_id: 42785
original_url: "https://www.ombreeluci.it/?p=42785"
cluster_id: 6
has_comments: false
umap_x: 8.473644256591797
umap_y: 11.484819412231445
umap_z: 6.557990074157715
issue_number: OEL-163
id_numero: OEL-163
---
«Tu Signore passi e ripassi nel nostro quotidiano peregrinare, e in mille occasioni diverse, ti lasci vedere ma mai direttamente, solo di spalle. Ma dove, come?». Quali «spalle» non sappiamo riconoscere come quelle di Dio nella nostra vita? Marco Bove ci guida in un cammino spirituale, e sempre pienamente umano, tra i cercatori di Dio dell’Antico e Nuovo Testamento. A partire dalle parole anonime e universali del salmo 27, le tappe di questo itinerario saranno una strada, una direzione che, come intuisce Mosè, è anche modo di conoscere Dio. La preghiera della sterile Anna, la fuga di Elia, la perdita dell’amato narrato nel Cantico dei cantici, la ricerca di senso in ciò che accade in Maria di Nazareth, il pianto della Maddalena, le false certezze di Paolo di Tarso, la sete nel salmo 63. Uomini, donne, parole che, grazie anche ad una felice e mai complicata esegesi, raggiungono i cuori di quanti, credenti o no, continuano a cercare la Bontà della e nella vita.

 ### Le spalle di DIo **Autore** : Marco Bove **Editore:** Ancora **Pubblicato:** 2019 **Pagine:** 144 **Prezzo:** 16€ **ISBN:** 9788851421854