---
title: Almond. Come una mandorla – Recensione
date: 2023-12-12
author: Giulia Galeotti
slug: almond-come-una-mandorla-recensione
lang: it
wp_id: 42775
original_url: "https://www.ombreeluci.it/?p=42775"
cluster_id: 6
has_comments: false
umap_x: 7.379518985748291
umap_y: 11.097952842712402
umap_z: 4.590405464172363
issue_number: OEL-163
id_numero: "OEL-163"
numero_rivista: "Ombre e Luci"
---
Yunjae soffre di alessitimia, una condizione cerebrale che gli impedisce di provare emozioni, tenendolo ai margini della vita, tra bullismi vari. La mamma e la nonna tentano, come possono e con i loro limiti, di proteggerlo, ma anche questa timida ancora di salvezza viene meno quando le due – proprio sotto gli occhi di Yunjae – vengono assassinate in strada: adesso il protagonista di *Almond. Come una mandorla* della coreana Won-Pyung Sohn è veramente solo. O almeno così parrebbe perché quando ci si trova davanti a un muro, ecco che – a saperla ascoltare – la vita sorprende. Anche per Yunjae arrivano infatti i rapporti umani attraverso un vicino di casa di cui il ragazzino ignorava l’esistenza e, soprattutto, attraverso il nuovo compagno di scuola Gon, un sedicenne seriamente problematico. Il male, il dolore, la cattiveria non sono scomparsi, ma ora Yunjae intravede la strada per affrontarli.

 ### Almond. Come una mandorla **Autore** : Won-Pyung Sohn **Traduzione:** Claudia Marseguerra ** Editore:** HarperCollins Italia **Pubblicato:** 2023 **Pagine:** 304 **Prezzo:** 16,90€ **ISBN:** 9788869056437