---
title: "\"Io ordino con te\", il servizio per bambini con disabilità e difficoltà linguistiche"
date: 2019-07-26
author: Redazione
slug: io-ordino-con-te-il-servizio-per-bambini-con-disabilit-e-difficolt-linguistiche
wp_id: 12637
original_url: "https://www.ombreeluci.it/?p=12637"
cluster_id: 1
has_comments: false
umap_x: 8.008766174316406
umap_y: 8.017073631286621
umap_z: 8.13115406036377
issue_number: OEL-148
---

L’idea è quella di utilizzare **simboli e immagini per facilitare la comunicazione** dei bambini con disabilità e difficoltà nella comunicazione, nonché con poca conoscenza della lingua italiana, per agevolarli in uno dei momenti più importanti per la loro socialità, quello conviviale del pasto, sia a scuola che in occasioni extrascolastiche.

Si tratta dell’iniziativa “ **Io ordino con te** ”, pensata dalla cooperativa **Vivere Insieme** nell’ambito del Servizio comunale per l’Integrazione scolastica e sociale extrascolastica per gli alunni con disabilità nell’Ambito territoriale di Barletta.

**Io ordino con te** è una tovaglietta realizzata secondo la tecnica della CAA, la Comunicazione Aumentativa Alternativa, un approccio che facilita la comunicazione usando immagini, disegni e simboli. Ne saranno realizzate e stampate 500 e consentiranno a tutti i bambini di comunicare e scegliere in autonomia quello che desidereranno mangiare sia a scuola, in concomitanza con l’inizio del servizio di mensa, sia in quei pub, bar o ristoranti che saranno coinvolti e aderiranno all’iniziativa.

Fonte: [Mino Cannito - Sindaco di Barletta](https://www.facebook.com/cannitosindaco/posts/695035740944418)

### Bastano 2€ al mese per sostenere Ombre e Luci. Dona subito.