---
title: Isolamento infranto
date: 1998-09-28
author: Redazione
slug: isolamento-infranto
wp_id: 12307
original_url: "https://www.ombreeluci.it/?p=12307"
cluster_id: 1
has_comments: false
tags:
  - comunicazione-facilitata
umap_x: 6.487989902496338
umap_y: 8.361217498779297
umap_z: 5.195187568664551
---

**Avviso** La comunicazione facilitata non ha ottenuto all’interno della comunità scientifica e professionale, un giudizio unanime rispetto alla sua validità. L'articolo che segue è del 1998 e va letto tenendo conto degli anni trascorsi. - *La Redazione* Messa a punto nel 1987 in Australia da **Rosemary Crossley** con dei pazienti affetti da lesione cerebrale, la Comunicazione Facilitata è stata ripresa con successo con degli autistici e introdotta in differenti Paesi (USA, Canada, India, Nuova Zelanda, Danimarca, Israele e Regno Unito). Essa è utilizzata per una grande varietà di handicap mentali (trisomia 21, sindrome di Rett, autismo, lesione cerebrale, ecc.). La Comunicazione Facilitata è una strategia che permette alle persone che presentano dei gravi disturbi di comunicazione di imparare ad esprimersi indicando con un dito degli oggetti, delle immagini, dei simboli, delle parole scritte o delle lettere per compitare delle parole. Essa mette in evidenza delle competenze insospettabili in alcune persone handicappate mentali. Degli autistici, che si riteneva affetti da una deficienza profonda, sono così capaci in condizioni speciali di battere a macchina con un dito e di scrivere ciò che pensano e ciò che sentono. Ci si rende conto che essi hanno imparato a leggere da soli sfogliando dei giornali, guardando la televisione o le scritte nella strada o ancora approfittando dell’insegnamento dato ai loro fratelli e sorelle... ...All’inizio, gli autistici non possono eseguire questo movimento di puntare tranne che con l’aiuto di un «facilitatore» (una persona) che sostiene il loro polso isolando l’indice, e regola i movimenti senza tuttavia dirigerli. L’obbiettivo è di portare il giovane in difficoltà a comunicare in una maniera autonoma in tutti i contesti e con il massimo di interlocutori. Si diminuisce progressivamente il sostegno fino a toccare solo il gomito o la spalla del soggetto. ... Come qualsiasi altro metodo, la Comunicazione Facilitata non permette di guarire dall’autismo. Nonostante che essa rappresenti un mezzo privilegiato di comunicazione, non può sopprimere i disturbi corrispondenti ai differenti pezzi del puzzle: i problemi sensoriali sono sempre presenti, le relazioni sociali restano problematiche, le reazioni bizzarre all’ambiente e l’impulsività sono difficili da controllare, la comunicazione manca di spontaneità. Se a lungo termine si può sperare in una modificazione progressiva del comportamento, l'autistico resterà molto handicappato nella vita di tutti i giorni. Bisognerà sempre continuare ad insegnargli a conquistare il massimo di autonomia e di indipendenza per tutti i gesti. - *Anne-Marguerite Vexiau* , 1998 **Tratto dal Bollettino ANGSA - n. 3/4/1994**