---
title: Ora la mia vita sta riprendendo forma e colore
date: 2002-09-01
author: Redazione
slug: ora-la-mia-vita-sta-riprendendo-forma-e-colore
wp_id: 25469
original_url: "https://www.ombreeluci.it/?p=25469"
cluster_id: 1
has_comments: false
tags:
  - depressione
umap_x: 7.615602970123291
umap_y: 10.588387489318848
umap_z: 6.741540908813477
---

Molti di noi conosciamo, più o meno da vicino, «una persona che soffre di depressione», perché questa patologia colpisce un numero crescente di persone, compresi giovani e bambini. Abbiamo imparato che si tratta di una vera e propria malattia, che non ha niente a che vedere con il comune «sentirsi giù di corda», o «essere a terra» che ogni tanto tutti noi proviamo. Sappiamo che è difficile aiutare a guarire le persone depresse; che per farlo bisogna essere dei veri competenti e che sono necessari dei tempi lunghi. Eppure, anche queste persone hanno bisogno di vicinanza affettuosa e rispettosa, di una disponibilità alVascolto che non è facile offrire. Per capire un po' meglio il disagio della persona depressa, come starle vicino, e anche per offrire, speriamo, un piccolo aiuto a chi di questo male sta soffrendo, riportiamo Vesperienza di una nostra amica.

Una delle impressioni più dolorose, ma che si sta trasformando in qualcosa di ricco e utile, della mia malattia, è quella di non potermi fidare di me stessa. Fai un programma e poi ti trovi a non poterlo realizzare perchè stai male... **A poco a poco sto mettendo in conto che non posso sapere come starò un’ora dopo** , non parliamo poi del giorno dopo, e sto imparando che ne ho già abbastanza da vivere quanto posso e come posso il momento presente, che sta rivelando una ricchezza e una pienezza quale prima, tutta proiettata a preoccuparmi del futuro, non riuscivo a cogliere.

**Non sempre la ricchezza e la pienezza è di gioia, spesso è anche di dolore** , ma comunque questa gioia e questo dolore li sento parte della realtà e della vita: qualcosa da affrontare e a cui non sfuggire come ho fatto per tanto tempo.

**È un po’ come se la mia vita, prima appiattita su un piano grigio, stesse riacquistando momento per momento forma e colore** . E i programmi, il domani, il futuro? A poco a poco dal peso del dovere stanno passando alla libertà del sogno: qualcosa che per essere realizzato ha bisogno di diventare possibile per me, per come sto io in quel momento. E così paradossalmente quello che sembrava non potermi fidare di me stessa diventa tutto il contrario: non una me stessa che tenta inutilmente di essere perfetta e onnipotente, ma una me stessa che comincia a fare i conti con la sua realtà di debolezza, di malattia e di limite, ma anche con delle concrete possibilità di bene. Ogni cosa, ogni gesto, per quanto apparentemente piccoli e poco importanti, possono acquistare valore e «gusto» se sono possibili.

La rigidezza e il dogmatismo stanno lasciando lentamente spazio ad atteggiamenti più morbidi, in cui il riferimento non sono il dogma e la perfezione, ma la realtà e il possibile. **A poco a poco questa situazione di malattia mi sta portando a scegliere, a vedere delle priorità.**

### Dalla sofferenza al cammino

Anche la sofferenza, prima travolgente e cosmica («Fermate il mondo: voglio scendere!») assume a poco a poco dei contorni più precisi: è legata a determinate situazioni: **si può capire, se ne può parlare** . Così, in un certo senso, fa meno paura, perchè più concreta e definita. A poco a poco in un mondo diviso e lacerato da continue contrapposizioni si fa strada una possibilità di ricomposizione; la sensazione di balzi in avanti e di rovinose cadute all’indietro finisce e lentamente viene sostituita daU’immagine chiara di una strada in salita. È una strada in cui è molto faticoso procedere, ma non c’è più questa sensazione così brtta di andare indietro o di voragini che si aprono improvvise davanti ai piedi. È un cammino, in cui sempre più riconosco il «mio» cammino diverso da quello di ogni altro e pure comune a tutti gli uomini.

### Ogni momento, se vissuto con calma, ha un suo significato

Ogni cosa, ogni gesto, ogni momento, per quanto apparentemente piccolo e insignificante, assume senso e spazio e contribuisce per la sua parte a ridare colore e spessore alla vita: a poco a poco la fantasia riprende a vivere, mentre la fretta diventa una trappola in cui non cadere. **Ogni cosa, ogni momento ha il suo significato e vissuto fino in fondo** , diventa vivo e importante come parte di un mosaico in cui ogni tessera ha un suo spazio. Dio è diventato sempre di più un Dio di vita, di misericordia e di amore sempre presente e vicino a tenermi per mano o, nei momenti di maggiore difficoltà, a prendermi in braccio.

### Riscoperta di un rapporto vivo e autentico con gli altri.

E mentre lentamente ritrovo me stessa (quanto bisogno di silenzio e di solitudine, quasi ad essere sicura che proprio di me stessa si tratti!) riscopro la bellezza del rapporto con gli altri, in cui niente è scontato, ma c’è la ricchezza sempre nuova di una vita identica a quella che sento in me e nello stesso tempo così diversa in ognuno. Mentre cioè il mio mondo lentamente diventa un po’ più ricco, i suoi contorni diventano più definiti e 10 divento un po’ più sicura, chi mi è intorno o chi incontro non mi travolge o mi svuota come avveniva prima. **A poco a poco si pone come «altro» e non più come parte di me; come altro con cui è così bello poter dialogare** . Poter dare qualcosa di veramente mio, anche se molto piccolo, mi riempie di gioia anche più del ricevere, quasi che sia la conferma gioiosa del mio essere.

Io — prima così complimentosa — sento sempre più la ricchezza e il bisogno di rapporti semplici e autentici, mentre sempre meno sopporto ogni formalità.

 ### Segnalateci Case-famiglia, centri di accoglienza, scuole e iniziative varie — a favore delle persone disabili — che vi hanno colpito in modo favorevole. Saremo lieti di parlarne. 

### Il dono continuo della vita.

E mentre molto lentamente imparo a vivere la vita e le sue opportunità come dono continuo ( **ma quanta fatica a riconoscere dei momenti dolorosi come dono e opportunità!** ) cresce in me la riconoscenza per chi mi guida e mi è vicino in questo cammino. Mentre cioè aumenta la fiducia in me stessa, aumenta anche la fiducia e la gratitudine per chi mi aiuta e mi segue e che sento in qualche modo come garante della vita che è in me e che poco a poco riprende vigore.

### Bisogno di calma per far penetrare la ricchezza di ogni momento

Quante volte ho ripetuto «lentamente» e «poco a poco»! Eppure convivono in me due sensazioni contrastanti: da una parte quella di un lungo cammino fatto in un tempo relativamente breve (dopo tanti e tanti anni di psicoterapia in cui mi sembrava che così poco si muovesse, negli ultimi tempi quanto è cambiato della mia vita!), dall’altra questo bisogno di calma, di dare spazio a ogni sensazione, a ogni momento, a ogni cosa per poterne assaporare il gusto, per poterlo sentire fino in fondo come qualcosa di mio, con la verità e l’autenticità di ogni momento di vita che è prezioso e non può essere sprecato.

*Monica* , 2002

#### Editoriale

[Abitare la speranza](https://www.ombreeluci.it/2002/abitare-la-speranza/) di M. Bertolini

#### Articoli

[Ora la mia vita sta riprendendo forma e colore](https://www.ombreeluci.it/2002/ora-la-mia-vita-sta-riprendendo-forma-e-colore/) di Monica [Piccoli in carcere](https://www.ombreeluci.it/2002/piccoli-in-carcere-associazione-a-roma-insieme/) di Brunella [La mia vita come una gioiosa battaglia](https://www.ombreeluci.it/2002/la-mia-vita-come-una-gioiosa-battaglia-alexandre-jollien/) di A. Jollien [E poi? Cosa sarà di loro?](https://www.ombreeluci.it/2002/e-poi-cosa-ne-sara-di-loro-le-domande-sul-dopo-di-noi/) Un amico di F.L. [La casa di Dario](https://www.ombreeluci.it/2002/la-casa-di-dario-associazione-arcobaleno-onlus/) di C. Fornari [Il parco dei frutti dimenticati](https://www.ombreeluci.it/2002/il-parco-dei-frutti-dimenticati-associazione-il-muschio/) di E. De Rino [Semaforo rosso](https://www.ombreeluci.it/2002/semaforo-rosso/) di P. André Roberti [Per portare frutto](https://www.ombreeluci.it/2002/per-portare-frutto-incontro-dei-delegati-di-fede-e-luce-di-tutto-il-mondo-2002/) [Nuove tecnologie e disabilità](https://www.ombreeluci.it/2021/nuove-tecnologie-e-disabilita-handimatica-2002-di-cosa-si-parla/)

#### Rubriche

[Dialogo aperto](https://www.ombreeluci.it/2002/dialogo-aperto-n-79/)

#### Libri

[Onora il padre e la madre, M. Quilici](https://www.ombreeluci.it/2002/onora-il-padre-e-la-madre-pagine-di-tutti-i-tempi-per-capire-il-rapporto-tra-genitori-e-figli-recensione-libro/) Cogliere u fiore e consegnarlo alla luce, M.T. Mosconi e E. C. Straluino Dio mi ama così come sono, M.H. Mathieu