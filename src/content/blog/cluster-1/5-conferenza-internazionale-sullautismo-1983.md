---
title: "5° Conferenza Internazionale sull'Autismo - 1983"
date: 2003-09-03
author: Elisabetta De Rino
slug: 5-conferenza-internazionale-sullautismo-1983
wp_id: 26905
original_url: "https://www.ombreeluci.it/?p=26905"
cluster_id: 1
has_comments: false
umap_x: 7.066019535064697
umap_y: 8.097973823547363
umap_z: 6.667172431945801
---

L
a 5° Conferenza Internazionale sull’Autismo si è svolta a Pordenone il 22 marzo scorso, voluta ed organizzata dalla
[Fondazione Bambini e Autismo](https://www.bambinieautismo.org/)
, attiva da molti anni in questa città. La Fondazione è stata riconosciuta ONLUS e finalmente, dopo molti anni di attività autofinanziata, gode ora di finanziamenti regionali. I servizi che svolge a favore di cittadini residenti e non, sono caratterizzati dalla grande qualità e dalla specializzazione del personale. In particolare forniscono un servizio diagnostico e di aggiornamento continuo per famiglie e operatori del settore. Tutti i servizi sono a pagamento anche se a prezzo relativamente contenuto, per una scelta ben precisa di autoresponsabilizzazione.
**Gli obiettivi segnalati dal Presidente dottor Del Duca sono:**
- Diagnosi e presa in carico educativa precoci; - Aiuto e supporto alle famiglie; - Addestramento alle persone autistiche per metterle in grado di affrontare al meglio il futuro; - Opportunità per le famiglie di “ricaricare le pile” attraverso il servizio di “Villa Respiro”, dove i ragazzi autistici possono trascorrere qualche week-end o qualche periodo di vacanza, seguendo programmi specifici concordati con l’Associazione stessa.
**Gli obiettivi per il futuro sono:**
- L’attivazione di corsi regionali di formazione per il personale; - La redazione di un libro bianco sulle esigenze del mondo dell’autismo, elaborato partendo da un questionario; - La raccolta di dati ed informazioni.
Come recita il titolo del Convegno: “
**Dal programma Respiro al programma di vita per adulti con autismo: realtà a confronto**
”, si vorrebbe passare ad un servizio ancora più grande rivolto al dopo, dopo la fine della vita dei genitori ma che inizi già prima, per vedere il figlio crescere e autonomizzarsi felicemente. Per avere un panorama europeo dello “stato delle cose”
**sono stati invitati esperti da varie situazioni particolarmente all’avanguardia**
, - si tratta perlopiù di comunità residenziali in fattorie agricole - che presentassero la loro organizzazione e raccontassero la loro storia. In Italia una struttura simile è attiva da un anno nell’Oltrepò pavese ( vedi
[Cascina Rossago, un bel progetto per ragazzi autistici](https://www.ombreeluci.it/2000/cascina-rossago-un-bel-progetto-di-struttura-per-ragazzi-autistici/)
, in
[Ombre e Luci n. 70, 2000](https://www.ombreeluci.it/project/numero-70-quando-la-natura-fa-rivivere/)
) ed ospita 8 persone autistiche anche piuttosto gravi. Francia, Inghilterra, Irlanda, Germania e Spagna, invece, sono partite fino dagli anni ’60 con “imprese” di questo genere. Non sono in grado di dare un giudizio tecnico sui metodi usati e sulla loro maggior o minore validità, ma
**il quadro generale è quello di opere “forti” e soluzioni di vita comunque piuttosto felici sia per le persone autistiche sia per le loro famiglie**
.
**Tutte queste esperienze sono nate dalla volontà di genitori**
che hanno cercato una risposta ai bisogni loro e dei loro figli e si sono uniti per trovare soluzioni comuni. Con il trascorrere degli anni, le esperienze acquisite e le nuove necessità dovute alla maggiore età dei ragazzi, questi servizi si sono ampliati ed evoluti; è anche aumentata la credibilità e l’autorevolezza delle varie organizzazioni, che hanno acquisito visibilità e diritto alle sovvenzioni istituzionali. -
*Elisabetta de Rino*
, 2003
 ### Come fare Alcuni consigli essenziali ai genitori che hanno chiesto come fare per avviare una “fattoria” - Farsi carico dei propri problemi, unirsi in gruppo ed iniziare. - Finanziarsi chiedendo mutui o trovando sponsorizzazioni, cercando di risolvere i bisogni di base con l’esperienza e la credibilità acquisita, sarà più facile accedere ai finanziamenti statali. - Le strutture devono essere studiate appositamente. I gruppi devono essere piccoli perché i soggetti si possano trovare bene tra loro. Il rapporto tra personale e ospiti deve essere vicino a 1/1 (magari con l’aiuto di volontari). - Affidarsi molto presto a professionisti. - Dare importanza alla compatibilità del gruppo. - Le regole devono essere chiare. - Ascoltare gli altri e comunicare. - Misurare di continuo la qualità del servizio (ci sono metodi appositi). - Farsi carico dei progetti e non aspettare qualcosa dall’esterno. - Ascoltare i genitori - Creare una rete tra gruppi che operano nel settore.

#### Editoriale

Scrivi per me di M. Bertolini

Avevo deciso di non amare mio fratello di Sarah L’arte di chiedere aiuto di David Wilson Medico, ho imparato a consultare il mio cuore Intenvista con Oleh Romanchuk

#### Speciale Scuola e Handicap di T. Cabras e C. Tersigni

Una scuola da imitare Dall’osservatorio scolastico dell’AlAS Posso entrare a scuola

#### Altri articoli

Uscire dal guscio - Un laboratorio speciale di N. Schulthes Prendete e mangiatene tutti di S. Tamberi Mille pasti al giorno di Elisabetta de Rino “Marahba! Kiffak?” - F.L. a Beirut di V. Camomilla Comunicazione Aumentativa Alternativa di V. Gallo, A. Bulgheroni Autismo - 5° Conferenza internazionale di E. de Rino Lettera a Mariangela e a molti altri di don V. Palmisano

#### Rubriche

[Dialogo aperto](http://www.ombreeluci.it/1993/dialogo-aperto-n-69/)