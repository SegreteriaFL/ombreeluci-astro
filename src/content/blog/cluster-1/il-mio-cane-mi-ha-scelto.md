---
title: Il mio cane mi ha scelto
date: 2023-04-21
author: Arianna Giuliano
slug: il-mio-cane-mi-ha-scelto
wp_id: 36488
original_url: "https://www.ombreeluci.it/?p=36488"
cluster_id: 1
has_comments: false
umap_x: 5.78774881362915
umap_y: 7.759293079376221
umap_z: 5.846352577209473
issue_number: OEL-164
---

L
a mia adolescenza è stata caratterizzata da un cane dolcissimo, di nome Leo. Quando ho incontrato il mio Leo, era un cucciolo di due mesi, bellissimo, tanto da sembrare finto, piccolo e tenero. Di solito, quando si decide di prendere un cane, sono i suoi futuri padroni a sceglierlo, in questo caso, invece, ha «deciso lui» con chi voleva stare, mettendosi tra le ruote della mia carrozzina, stupendo la titolare dell'allevamento. Così è iniziata la mia vita con un nuovo compagno di gioco, molte avventure e molti inconvenienti, per non parlare dei tanti disastri che ha fatto. Leo era sempre dolce, soprattutto con me: giocavamo insieme, andavamo al parco, e quando tornavo a casa mi riempiva di feste e di notte veniva di nascosto dei miei genitori a controllare che io stessi bene e stessi dormendo. Anche se era un cane buono, Leo comunque faceva i danni, e noi cercavamo di dargli delle regole. Andavamo a fare addestramento in protezione civile, cosa che richiedeva l’impegno di tutti noi, a volte anche infrasettimanale. I suoi giochi preferiti erano la pallina e i sassi (a casa tornava con sassi di ogni forma), e siccome non abbaiava mai, per sentire la sua voce dovevamo fargli vedere un biscotto o un wurstel, gli chiedevamo cosa voleva, oppure di fare il "morto". Il nostro bellissimo Leo ci ha fatto compagnia per undici anni poi purtroppo si è ammalato e abbiamo dovuto sopprimerlo per evitargli sofferenze. È vero, a volte è molto impegnativo, perché richiede attenzioni, ma questo non significa che non dia soddisfazione. Anzi, avere un cane, fa molta compagnia.
*Arianna Giuliano*
, 2023