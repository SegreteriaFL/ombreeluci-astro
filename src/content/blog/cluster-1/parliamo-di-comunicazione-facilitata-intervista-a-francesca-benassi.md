---
title: "Parliamo di comunicazione facilitata: intervista a Francesca Benassi"
date: 2001-09-27
author: Maria Teresa Mazzarotto
slug: parliamo-di-comunicazione-facilitata-intervista-a-francesca-benassi
wp_id: 22625
original_url: "https://www.ombreeluci.it/?p=22625"
cluster_id: 1
has_comments: false
tags:
  - comunicazione-facilitata
umap_x: 6.474089622497559
umap_y: 8.326894760131836
umap_z: 5.188543796539307
issue_number: OEL-76
---

**Avviso** La comunicazione facilitata non ha ottenuto all’interno della comunità scientifica e professionale, un giudizio unanime rispetto alla sua validità. L'articolo che segue è stato scritto diversi anni fa e va letto tenendo conto degli anni trascorsi. - *La Redazione* 
*È accaduto quasi nelle stesse settimane: esce il libro «La ragazza porcospino» scritto con il metodo della comunicazione facilitata da Katja Rohde, una ragazza autistica tedesca; una fedele amica di F. e L., Teresa Rendina ci invia la bella lettera che pubblichiamo in cui sottolinea i progressi compiuti da Michele suo figlio, nel campo della comunicazione e ci segnala il libro «l'Albatros» di cui è autore Christian Moretti, ragazzo autistico di Roma. Il libro è la testimonianza scritta del cammino di un ragazzo affetto da autismo che in tre anni ha imparato, battendo sulla tastiera del computer, a comporre parole, balbetta, brevi frasi, fino a pensieri completi e articolati, lettere, riflessioni organizzate sugli argomenti più diversi La prefazione del libro è di Francesca Benassi, educatrice di Roma, tra le maggiori responsabili della diffusione e della utilizzazione del metodo C.F. tra i ragazzi autistici. In redazione ci rendiamo conto che, trascorsi tre anni, (vedi [Ombre e luci n. 63 - 1998](https://www.ombreeluci.it/project/ombre-e-luci-n-63-il-melograno/) ) è giunto il momento di ritornare sull’argomento C.F., su questo metodo per la comunicazione che si sta diffondendo in Italia, in Europa e nel mondo con grande forza, accompagnata da entusiasmi ma anche da riserve e critiche. Questa volta vogliamo risalire alle fonti, o meglio ad una delle fonti, e quindi andiamo a parlare di C.F. con **Francesca Benassi, che da quasi 10 anni se ne occupa, che ha studiato il metodo in Francia e negli Stati Uniti, che a Roma è la responsabile del «Centro studi C.F.».***
P
er molti soggetti con disturbo prassi- co, neuromotorio, autistico, l'inabilità più evidente consiste nel non riuscire a compiere un gesto coincidente con la propria volontà perché questo implica una sinergia di sistemi cognitivi e motori che non possiedono. Non potendo in alcun modo compiere un gesto volontario e finalizzato, e non esprimendosi verbalmente in modo comprensibile, non sono in grado di comunicare in alcun modo e vengono, di conseguenza giudicati «a basso funzionamento e con grave ritardo mentale». Nel corso della ricerca ci si è resi conto che, questi stessi soggetti, se sottoposti a «training», cioè ad esercizi finalizzati e continui, potevano rispondere ad alcune richieste, utilizzando il metodo indicativo, in modo corretto e superiore alle aspettative. Si è scoperto cioè, che un gesto finalizzato ad uno scopo poteva essere eseguito se l’operatore,
**inizialmente, tratteneva o contrastava in qualche modo il movimento spontaneo della persona disabile, con il suo braccio**
.
**- Leggi anche: [Autismo e comunicazione facilitata: Come Michele è uscito dalla sua “fortezza”](https://www.ombreeluci.it/2001/autismo-e-comunicazione-facilitata-come-michele-e-uscito-dalla-sua-fortezza/)**
Il soggetto disabile dunque, con una
**«facilitazione minima»**
, cioè con il sostegno del braccio o della mano dell’operatore, riesce a comunicare indicando con un dito oggetti, immagini, simboli e poi lettere su di una tastiera per comporre delle parole, rispondendo a delle domande che gli vengono formulate, riuscendo, per la prima volta nella sua vita, in qualche modo ad esprimersi. La diffusione e l’uso del computer ha reso più agevole e rapida la composizione delle parole per queste persone, ha agevolato la trasmissione di sensazioni e man mano di pensieri più articolati dei soggetti guidati dalla comunicazione facilitata, appunto. La C.F. può quindi definirsi come
**una modalità alternativa di comunicazione, resa possibile dalla riabilitazione dell’atto motorio volontario. È evidente che, per raggiungere qualche risultato, il soggetto facilitato deve già conoscere i segni della scrittura**
, deve essere stato a scuola o comunque a contatto con testi scritti. È importante ricordare che spesso queste persone possono avere imparato a riconoscere e ad usare le lettere dell’alfabeto senza mai averlo precedentemente manifestato perché sono, spesso, dotate di grande capacità di concentrazione e di memoria mentre, come si è detto, sono impossibilitate a comunicare autonomamente il loro pensiero. Il sostegno o la pressione del braccio che inizialmente guida il gesto della persona disabile deve a poco a poco, farsi più leggero fino a scomparire del tutto. Diversi ragazzi autistici seguiti dalla dr. Benassi scrivono ora autonomamente senza nessun sostegno o contatto con la comunicatrice.
**Un aspetto importante riguarda la finalità della C.F.**
, ci chiarisce ora la dr. Benassi. Questo metodo è stato accettato e perseguito con forza da lei e 11 dal gruppo che lei rappresenta perché lo si è visto come il mezzo che permetteva finalmente a queste persone chiuse in un loro mondo «altro» di comunicare con il nostro, di rivelare i loro sentimenti, pensieri e anche frustrazioni e angoscie. Sicuramente la C.F. permette ai genitori, ai famigliari, agli amici, di conoscere il ragazzo autistico, di scoprire la persona che si nasconde dietro il grave handicap e questo porta ad una vera rivoluzione nel modo di considerarlo e trattarlo. Detto ciò è importante sottolineare, afferma la dr. Benassi, che questa comunicazione deve tendere - soprattutto - a reinserire, per quanto è possibile il soggetto nella collettività, con una crescente autonomia. Fin dall’inizio lo scopo del comunicatore è quello di fornire aiuto e comprensione perché il soggetto accetti di comunicare, non tanto quello di saggiarne l’intelligenza o la capacità e tanto meno sarà quello di addentrarsi pericolosamente in una specie di terapia psicoanalitica che non rientra nelle competenze del comunicatore e potrebbe comportare gravi problemi al disabile.

### Nessuna improvvisazione

Il metodo delle domande e risposte è indispensabile e va sempre impiegato perché aiuta il soggetto a fare ordine mentalmente.
**La persona che segue il paziente nella C.F. è detta anche «facilitatore»**
: data la complessità del suo compito, nessuno può improvvisarsi «facilitatore». Possono, anzi, è importante che lo divengano i genitori, i fratelli, un amico... ma devono prepararsi. Un corso di «facilitatore», comprensivo di teoria, pratica e tirocinio al Centro Studi C.F. dura circa due anni.
**Le regole essenziali per il facilitatore**
, sembrano dover nascere dal cuore e dalla mente di un amico più che dai testi: rispetto della persona che gli è affidata, grande fiducia nelle sue nascoste possibilità e tantissima costanza. I tempi possono essere diversissimi a seconda dei casi: pochi mesi o anni prima di arrivare a qualche risultato. Quel che è certo, ci assicura la dr. Benassi, è che il metodo sta dando buoni risultati in ogni paese dove è stato applicato e va quindi diffondendosi sempre più. In Italia sono ormai avviati rapporti tra il Centro C.F. e il Ministero della P.I. Sono stati tenuti dei corsi per gli insegnanti di sostegno nelle scuole statali e il metodo è utilizzato in diversi grandi Centri diurni. La C.F. non è una magia e non fa miracoli, non guarisce l’handicap in nessun caso ma nelle persone disabili
**rivela processi mentali attivi, comprensione del linguaggio, capacità di costruire frasi utilizzando un vocabolario a volte superiore a quello dell’età reale. Una grande scoperta, ci sembra, assolutamente imprevedibile soltanto qualche decennio fa!**
Importante: tutti i genitori, gli amici o gli educatori che sono interessati a saperne di più possono telefonare Francesca Benassi. Centro studi Comunicazione facilitata - Via del Colosseo 16\A - tei. 06/69920878. - a cura di
*Tea Cabras*
, 2001

Insegnate e madre di 5 figli. Ha collaborato con Ombre e Luci dal 1990 al 1997.