---
title: "\"Qua la zampa\", un film che mi ha riportata indietro nel tempo"
date: 2023-09-01
author: Arianna Giuliano
slug: qua-la-zampa-un-film-che-mi-ha-riportata-indietro-nel-tempo
wp_id: 41331
original_url: "https://www.ombreeluci.it/?p=41331"
cluster_id: 1
has_comments: false
umap_x: 5.805172920227051
umap_y: 7.759584426879883
umap_z: 5.823183059692383
issue_number: OEL-164
---

Recentemente ho visto un film molto bello intitolato *Qua la zampa* tratto dal romanzo *Dalla parte di Bailey.* Ambientato negli Stati Uniti, la vicenda si svolge dal 1962 circa al 2017 e racconta la storia di un cane, un piccolo Golden Retriever, molto speciale che ha il dono della reincarnazione.

In una delle sue innumerevoli vite, incontra per caso Ethan, che vorrebbe tenerlo. Il padre, una figura decisamente negativa, invece è contrario.

Ethan insiste con i genitori affinché Bailey rimanga con loro, visto che il cane si dimostra molto affettuoso, dolce e attento. Dopo varie discussioni lo accontentano, facendosi però promettere che sia lui a prendersene cura.

Quando Bailey muore, la sua anima rinasce e incontra molti altri padroni ma... nessuno può sostituire Ethan! Nel frattempo, il ragazzo diventa adulto e mentre cammina per strada, incontra un cane senza padrone. Si accorge che ha gli stessi comportamenti del suo Bailey, cominciano a fare gli stessi giochi di quando erano piccoli, Bailey risponde nello stesso modo e il suo padrone comincia a fargli festa.

SI ERANO FINALMENTE RITROVATI! Il personaggio principale è Ethan, interpretato da Dennis Quaid, attore statunitense molto conosciuto. La storia viene raccontata da Bailey, con la voce di Gerry Scotti. La parte più emozionante è stato il loro incontro dopo tante reincarnazioni, mi ha riportata indietro nel tempo, perché anche io ho avuto un bellissimo labrador di nome Leo ( [vi ho raccontato di lui qui](https://www.ombreeluci.it/2023/il-mio-cane-mi-ha-scelto/) ). Il cane può dare molto senza chiedere nulla in cambio, se non coccole e biscotti al volo, e nel caso del mio Leo, la pallina.