---
title: Maria e i delfini
date: 1998-06-17
author: Nicole Schulthes
slug: maria-e-i-delfini
wp_id: 12196
original_url: "https://www.ombreeluci.it/?p=12196"
cluster_id: 1
has_comments: false
umap_x: 6.773984909057617
umap_y: 8.250165939331055
umap_z: 7.010979652404785
---

Idelfini possiedono veramente la capacità di aiutare a far fronte ad alcuni gravi disturbi psichici, quali l'autismo e la depressione? Da qualche anno, il delfinario di Rimini accoglie - in periodi e orari determinati e sotto la direttiva di personale specializzato - bambini autistici e persone con gravi depressioni. L'idea di far nuotare queste persone in compagnia dei delfini è venuta, per caso, quindici anni fa, negli Stati Uniti. E’ apparso, infatti, da subito, che questi animali intelligenti, amanti del gioco e amici dell'uomo, con la loro presenza, i loro movimenti, il loro approccio, avevano un effetto benefico sulle persone in grave situazione di isolamento e di tensione. Questa osservazione ha portato a mettere in atto e a sviluppare questa pratica e le nuove osservazioni continuano a confermare le prime impressioni. Perché?, Come mai? In che modo?

Nessuno sa ancora spiegare con precisione che cosa accade tra i delfini e le persone in difficoltà; ma l'effetto di distensione, la sensazione di benessere, l'impressione di rivitalizzazione sembrano elementi validi per sussidiare terapie generalmente difficili. Maria è andata a Rimini a nuotare con i delfini. Maria, 23 anni, è molto chiusa nel suo autismo e sembra costantemente in preda alla tensione e alla paura, che la portano spesso a crisi di urla e di auto-aggressività. Ci son voluti tre giorni a Maria per entrare nel bacino con i delfini. Sa nuotare da molto tempo, ma...la novità, le paure, qualche cos’altro...aveva bisogno di tempo.

Finalmente, la mano tesa, lo sguardo fisso, e poi il tuffo in mezzo a quegli enormi animali, potenti ma dolci, graziosi e divertenti. Maria è entrata nell'acqua con loro e ha nuotato. L'impressione di distensione prolungatasi al di là delle “nuotate” fa pensare che la presenza dei delfini aiuti ad aprire delle piccole porte, a oltrepassare dei piccoli (ma immensi) ostacoli. Le esperienze e le osservazioni future permetteranno, forse, col tempo, di spiegare ciò che. per ora, possiamo solo indovinare e intravedere.

- *Nicole Schulthes* , 1998

[Ombre e Luci n.62, 1998](https://www.ombreeluci.it/project/ombre-e-luci-n-62-teatro-e-altre-invenzioni/)

#### Editoriale

[Aspettate, arrivo!](https://www.ombreeluci.it/1998/aspettate-arrivo/) di M. Bertolini

#### Creatività in teatro

[Cirano insegna](https://www.ombreeluci.it/1998/cirano-insegna/) di M.T. Mazzarotto [Teatro in piazza](https://www.ombreeluci.it/1998/teatro-in-piazza/) di M.T. Mazzarotto [Teatro in un gruppo Fede e Luce](https://www.ombreeluci.it/1998/teatro-in-un-gruppo-fede-e-luce/) di B. Dinale [Teatro privato](https://www.ombreeluci.it/1998/teatro-privato/) di B. Dinale

#### Creatività

[Maria e i delfini](https://www.ombreeluci.it/1998/maria-e-i-delfini/) di N. Schulthes [Approfittiamo delle vacanze per imparare](https://www.ombreeluci.it/1998/approfittiamo-delle-vacanze-per-imparare/) [Sull'Himalaya](https://www.ombreeluci.it/1998/sullhimalaya-insieme-a-ragazzi-con-disabilita/) di N. Schulthes [Creatività al servizio dell'handicap](https://www.ombreeluci.it/1998/creativita-al-servizio-dell-handicap/)

#### Altri articoli

[Per i bambini: Alice](https://www.ombreeluci.it/1998/dedicato-ai-bambini-e-a-tutti-noi-alice/)

#### Rubriche

[Dialogo aperto](https://www.ombreeluci.it/1998/dialogo-aperto-n-62/) [Vita Fede e Luce](https://www.ombreeluci.it/1998/vita-fede-e-luce-n-62/)

#### Libri

[Giulia non è bella](https://www.ombreeluci.it/1998/giulia-non-e-bella/) , Mary Rapaccioli [Fiorangela - Un inno alla vita](https://www.ombreeluci.it/1998/fiorangela-un-inno-alla-vita/) , Gesuina Bergamaschi [Se mi vuoi bene, dimmi di no](https://www.ombreeluci.it/1998/se-mi-vuoi-bene-dimmi-di-no-regole-e-potere-positivo-per-aiutare-i-figli-a-crescere/) , Giuliana Ukmar