---
title: "Epilessia: indicazioni di primo intervento"
date: 1985-06-29
author: Redazione
slug: epilessia-indicazioni-di-primo-intervento
wp_id: 3153
original_url: "https://www.ombreeluci.it/?p=3153"
cluster_id: 1
has_comments: false
tags:
  - epilessia
  - primo-intervento
umap_x: 6.64315128326416
umap_y: 9.931011199951172
umap_z: 7.014415264129639
issue_number: OEL-12
---

### Crisi parziali complesse (temporali o psicomotorie)

**Durante la crisi**
: la persona può avere sguardo fisso, non rispondere o dare risposte inadeguate, se interrogato, sedersi, alzarsi od aggirarsi senza alcuna finalità, muovere le labbra o compiere movimenti di deglutizione o di masticazione. Può dare l’impressione di essere ubriaco, oppure drogato.
- Non cercate di fermare o di trattenere il soggetto - Allontanatelo da oggetti o situazioni pericolose, oppure cercate di evitare che si avvicini - Non scuotetelo - Se siete soli, non avvicinate coloro che vi appaiono molto inquieti o aggressivi.
**Dopo la crisi**
: La persona, dopo aver ripreso coscienza, potrà trovarsi in uno stato di confusione o di disorientamento: sarà quindi opportuno non lasciarla sola sino a quando non si sarà del tutto ripresa.

### Crisi generalizzata tonico-clonica (grande male)

**Durante la crisi:**
la persona può cadere a terra, irrigidirsi e compiere bruschi movimenti, a scatti. A causa di difficoltà respiratorie, può inoltre presentare un colorito cianotico o pallido.
- Aiutate la persona con crisi ad assumere la posizione sdraiata, ponendole inoltre qualcosa di morbido sotto il capo - Allontanate oggetti duri o taglienti che si trovassero nelle circostanze - Slacciate capi di vestiario troppo stretti - Non introducete nulla tra i denti - Non cercate di bloccare i movimenti degli arti, in quanto non è possibile fermare la crisi in atto.
**Dopo la crisi:**
La persona può essere confusa e disorientata.
- Girate il soggetto su di un fianco per consentire la fuoriuscita della saliva dalla bocca - Non date nulla, da bere o da mangiare, prima che la persona non si sia del tutto riavuta - Qualcuno vigili sul soggetto sino alla completa ripresa della conoscenza. Chiamare un’autoambulanza se: - al termine della crisi la persona non riprende a respirare (in questo caso iniziare una respirazione «bocca a bocca») - la persona presenta più crisi, una dopo l’altra - la persona è ferita, oppure richiede espressamente l’intervento di un'ambulanza.
Questo articolo è tratto da
[Ombre e Luci n.10, 1985](http://www.ombreeluci.it/project/numero-10-epilessia-una-montagna-di-pregiudizi/)