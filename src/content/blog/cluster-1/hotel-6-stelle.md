---
title: Hotel 6 stelle
date: 2014-03-29
author: Cristina Tersigni
slug: hotel-6-stelle
wp_id: 38155
original_url: "https://www.ombreeluci.it/?p=38155"
cluster_id: 1
has_comments: false
umap_x: 7.889851093292236
umap_y: 7.763542652130127
umap_z: 7.792262554168701
issue_number: OEL-128
---

I
n onda per un mese e mezzo su Rai Tre, il lunedì in seconda serata, una docu-fiction interessante: tre ragazzi e tre ragazze con sindrome di Down dai 19 ai 31 anni, svolgono un tirocinio in un albergo di lusso romano. Ognuno con una mansione specifica, si confrontano per la prima volta con la realtà di un lavoro, spesso a contatto con il pubblico, con l’aiuto di un educatore e di un tutor, dovranno rispettare orari e tempi di lavoro e imparare come si realizza il loro compito (desk della reception, bar, sistemazione delle camere, manutenzione, cucina, sala). Sono stati accolti, sembra calorosamente e con premura, dal direttore e dagli altri operatori dell’albergo. Che sono anche, a volte, giustamente severi. Con l’importante mediazione degli educatori che conoscono molto bene ciascuno dei ragazzi. Seguiti con affetto dai loro familiari, contenti soprattutto che finalmente i loro amati figli si possano confrontare con una realtà tanto sognata e attesa, da vivere come una sfida. Non sappiamo quale sarà l’esito del tirocinio né se li aspetta un’assunzione nello stesso albergo. L’idea viene da un programma svedese ed è stata adattata alla nostra realtà. L’impianto non è particolarmente nuovo: nuovi invece i protagonisti, davvero spontanei e diretti. Con la supervisione dell’AIPD, disponibile a informare le aziende che siano interessate alla possibilità di assunzione.
*a cura di Cristina Tersigni*
, 2014