---
title: Mio fratello Marco
date: 1979-09-16
author: Redazione
slug: mio-fratello-marco
wp_id: 45603
original_url: "https://www.ombreeluci.it/?p=45603"
cluster_id: 1
has_comments: false
tags:
  - disabili-adulti
umap_x: 6.209327220916748
umap_y: 9.461155891418457
umap_z: 8.378838539123535
issue_number: INS-23
---

*Questo articolo fa parte del **[Focus: gli adulti profondamente handicappati, alcune testimonianze](https://www.ombreeluci.it/1979/focus-gli-adulti-profondamente-handicappati-alcune-testimonianze/)***

Mi chiamo Andrea; ho 14 anni, ho 4 fratelli, il più grande Marco, è handicappato e piuttosto grave. In queste righe vorrei far capire cosa vuol dire avere un fratello nelle sue condizioni.

Lui ci dà molte preoccupazioni e ci fa tribolare perché non essendo autosufficiente dipende totalmente da noi. Ci limita certe cose, la mamma e il papà per esempio, di notte; dormono poco o niente perché Marco si sveglia molte volte, io anche se dormo nella stessa camera con lui non lo sento quasi mai perché ho il sonno ni i Quando non sta bene e noi non riusciamo a capire che cosa abbia, stiamo in pensiero, ma basta che lui faccia un sorriso che ci sentiamo già meglio.

Tutte queste cose per chi non lo conosce sembrano molto pesanti, ma per me che gli voglio tanto bene, sono diventate parte di me, e non mi pesano. Marco mi ha insegnato tante cose, anche se non parla, con i suoi sorrisi, le sue smorfie, gli urli, mi fa capire tutto, farlo contento ci vuole poco, l'importante è fargli sentire che gli vogliamo bene. Per merito suo ho conosciuto tante persone, ho trovato tanti amici.

Il più importante è che mi ha insegnato a voler bene a tutti, ad accettare le persone come sono.

*Andrea Mangiavacca* (Parma), 1979