---
title: Le Guerre Stellari arrivano in ospedale
date: 2018-06-25
author: Redazione
slug: le-guerre-stellari-arrivano-in-ospedale
wp_id: 9144
original_url: "https://www.ombreeluci.it/?p=9144"
cluster_id: 1
has_comments: false
umap_x: 6.709986209869385
umap_y: 8.420690536499023
umap_z: 6.648814678192139
issue_number: OEL-144
---

**Thomas**
è un ragazzino di 15 anni con un ritardo cognitivo dai
**tratti autistici**
. Ha avuto un tremando mal di denti che gli impediva persino di mangiare, ma di sedersi sulla sedia del dentista non ne voleva proprio sapere. Dopo anni di carie non curate i suoi genitori, Roberto e Orietta, erano disperati. Per cercare di aiutarli, l’
**equipe di Odontoiatria**
di comunità dell’ospedale di
**Piove di Sacco**
(Padova) ha cercato di capire, assieme a loro, come avrebbero potuto facilitare la relazione. L’approccio si chiama «
**medicina narrativa**
» e consiste nell’individuare
**qualche passione dei pazienti**
, ed utilizzarla allo scopo di vincere le paure e la diffidenza che i medici, e lo stesso ambiente ospedaliero, possono suscitare in alcune persone. In questa storia l’aggancio è stato offerto dal fatto che Thomas è un grande appassionato di «
**Guerre Stellari**
». Così, per invogliarlo a collaborare, i medici hanno deciso di trasformare virtualmente l’ospedale nell’astronave della famosa saga fantascientifica. Thomas ha impersonato il capitano Dart Fener di Guerre Stellari, con tanto di spada laser, e il suo “esercito” si è inchinato al suo passaggio. L’ambulatorio è diventato la sala operativa; la sala operatoria è diventata la navicella spaziale che Dart Fener avrebbe utilizzato per partire verso nuove avventure. In questo modo Thomas è riuscito a fare tutti gli accertamenti clinici – esami del sangue, elettrocardiogramma, visite anestesiologiche –, ed è stato operato due volte in anestesia totale. Adesso è guarito e mangia normalmente. «Ogni ragazzino con disabilità viene avvicinato sviluppando l’empatia, con un percorso ideato proprio per lui, sempre diverso – ha raccontato
**Claudio Gallo**
, responsabile di Odontoiatria Speciale a Piove di Sacco, al «
[Corriere del Veneto](https://corrieredelveneto.corriere.it/padova/cronaca/18_giugno_04/maschera-dart-fener-cancella-paura-un-bimbo-autistico-a46dad4a-6803-11e8-81ca-a97d9accba89.shtml)
»–. Sono contrario a qualsiasi forma di contenimento, che in altri ospedali viene ancora utilizzata su persone disabili: metodi da Medioevo che provocano inutile sofferenza e traumi profondi in chi li subisce e in chi li mette in atto. Così invece creiamo empatia, l’esperienza di cura è qualcosa di positivo. Oggi Thomas mi saluta abbracciandomi. Sono un suo amico». Il reparto di Odontoiatria Speciale all’ospedale di Piove di Sacco è uno
**tre centri del Veneto**
specializzati nella cura di persone con disabilità, dove ogni anno vengono assistiti
**800 minori e 2.000 adulti**
provenienti da tutta Italia. Può sembrare una storia leggera, e forse potrà strappare anche qualche sorriso, invece ci racconta qualcosa di molto serio ed importante riguardo all’accesso alle cure delle persone con disabilità relazionali. Essa suggerisce l’idea che i
**servizi sanitari**
debbano essere dotati di una
**flessibilità**
tale da riuscire a rispondere a tutti i pazienti, qualunque siano le loro caratteristiche. Non accade spesso. Non accade quasi mai. Prima di approdare all’ospedale di Piove di Sacco, Thomas ed i suoi genitori hanno peregrinato tra molte strutture senza riuscire a risolvere niente. Questo significa che il diritto alle cura di alcune persone con disabilità è sistematicamente violato, o assolto facendo ricorso a forme di contenimento che potrebbero essere evitate. Ora, non dico di passare al Lato Oscuro della Forza e di dichiarare guerra agli ospedali, ma iniziare a pensare al
**diritto alle cure**
di tutte le persone con disabilità come ad una
**priorità**
, e rivendicarlo
**con più decisione**
, dovrebbero essere cose fattibili anche nel nostro mondo. (Simona Lancioni) Fonte:
[Informare un'H](http://www.informareunh.it/guerre-stellari-arriva-allospedale/)
<h3>Bastano 2€ al mese per sostenere Ombre e Luci. Dona subito.</h3><br><!-- --><form action="https://www.paypal.com/cgi-bin/webscr" method="post" target="_top"><!-- --><input type="hidden" name="cmd" value="_s-xclick"><!-- --><input type="hidden" name="hosted_button_id" value="UVHBN3Z23AM6N"><!-- --><input type="image" src="https://www.paypalobjects.com/it_IT/IT/i/btn/btn_donateCC_LG.gif" border="0" name="submit" alt="PayPal è il metodo rapido e sicuro per pagare e farsi pagare online."><!-- --><img alt="" border="0" src="https://www.paypalobjects.com/it_IT/i/scr/pixel.gif" width="1" height="1"><!-- --></form><!-- -->