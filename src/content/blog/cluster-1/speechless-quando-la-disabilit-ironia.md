---
title: Speechless, quando la disabilità è ironia
date: 2018-05-24
author: Redazione
slug: speechless-quando-la-disabilit-ironia
wp_id: 8417
original_url: "https://www.ombreeluci.it/?p=8417"
cluster_id: 1
has_comments: false
umap_x: 8.545289039611816
umap_y: 8.29748821258545
umap_z: 3.3353850841522217
issue_number: OEL-144
---

Prende il via questa sera su
**Tv2000**
la prima stagione di
**Speechless**
, una serie tv comedy americana già andata in onda lo scorso anno sul satellite e nominata per diversi premi televisivi negli USA. La serie ha attirato l'attenzione fin dal 2016, anno della prima trasmissione americana, per la peculiarità delle vicende della famiglia Di Meo: uno dei tre figli è, infatti, un liceale con paralisi cerebrale – e non solo nella finzione:
**Micah Flower**
, l'attore che interpreta JJ, è realmente costretto sulla sedia a rotelle. Ciò che di
*Speechless*
viene apprezzato, sia dalla critica che dal pubblico, è l'intelligenza con cui gli autori hanno affiancato la comicità alla disabilità di JJ, senza banali retoriche e senza cadere nello squallido. Ognuno dei componenti della famiglia contribuisce a dare un'anima bizzarra (mai troppo volgare) alla serie ma JJ resta l'elemento centrale sul quale si è voluto dedicare più attenzione, rendendolo un personaggio sempre più ironico e meno drammatico nonostante la sua condizione, di solito sfruttata per generare un'esagerata compassione nello spettatore.
*Speechless*
intende invece divertire e alleggerire dei temi che nella vita reale sono estremamente sentiti, mettendo quindi in luce dinamiche controverse del mondo della disabilità. Da giovedì 24 maggio su Tv2000 va in onda la prima stagione, per la prima volta in chiaro. Mentre da venerdì 25, su Fox partirà la seconda stagione.

### L'Appuntamento:

> #### Speechless - stagione 1 ##### Giovedì ore 21.15 Tv2000 canale 28 DDT

> #### Speechless - stagione 2 ##### Venerdì ore 21.50 Fox HD canale 112 Sky

<h3>Bastano 2€ al mese per sostenere Ombre e Luci. Dona subito.</h3><br><!-- --><form action="https://www.paypal.com/cgi-bin/webscr" method="post" target="_top"><!-- --><input type="hidden" name="cmd" value="_s-xclick"><!-- --><input type="hidden" name="hosted_button_id" value="UVHBN3Z23AM6N"><!-- --><input type="image" src="https://www.paypalobjects.com/it_IT/IT/i/btn/btn_donateCC_LG.gif" border="0" name="submit" alt="PayPal è il metodo rapido e sicuro per pagare e farsi pagare online."><!-- --><img alt="" border="0" src="https://www.paypalobjects.com/it_IT/i/scr/pixel.gif" width="1" height="1"><!-- --></form><!-- -->