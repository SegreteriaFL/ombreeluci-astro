---
title: E sono 150!
date: 2020-05-25
author: Cristina Tersigni
slug: e-sono-150
wp_id: 18571
original_url: "https://www.ombreeluci.it/?p=18571"
cluster_id: 4
has_comments: false
umap_x: 4.954832077026367
umap_y: 6.713265895843506
umap_z: 9.566691398620605
issue_number: OEL-152
---

C
entocinquanta numeri di Ombre e Luci, tappa da segnare in un viaggio speriamo ancora lungo e ricco di incontri. Storie, parole, linguaggi e immagini che cerchiamo con cura per ogni numero della rivista, per raccontare quanto sia necessario essere in relazione, nella convinta volontà di non lasciare indietro alcuno. Ombre e Luci
[nasceva 37 anni fa](https://www.ombreeluci.it/project/numero-1-inverno-la-vita-affettiva-degli-handicappati-mentali/)
per tessere relazioni “a distanza” con chi non trovava legami e amicizia intorno a sé per via di una disabilità mentale. Distanze che in 37 anni si sono accorciate per tanti, ma non per tutti, e comunque non ancora pienamente e diffusamente, come racconta dalla Russia Olga Gurevitch. Segnali di avvicinamento però ve ne sono, persino in mondi come quello del cinema di cui parliamo nel focus. Anche per Ombre e Luci le distanze sono diminuite: la newsletter quindicinale accorcia il tempo tra un’uscita e l’altra del cartaceo, Twitter ci segnala spunti interessanti e il sito, che allarga lo spazio disponibile, consente anche l’accesso all’archivio della rivista (pian piano abbiamo raggiunto l’anno 2000, che sembra ieri ma non è!) pieno di speranza e piste da seguire. Boccate salutari anche per tempi difficili come quello che viviamo e in cui cerchiamo che nessuno vada, o si senta, perduto. Tempi in cui è davvero necessario sostenere la fiducia e la speranza, come ci suggerisce Lucina Spaccia, anche se ci è facile pensare al peggio; speranza spesso descritta da Mariangela Bertolini (anche nel testo che ripubblichiamo) insieme alla fiducia, che nasce proprio «nei momenti bui, nei momenti intollerabili da vivere». Cerchiamo allora di nutrire, insieme, «quella forza che ci sovrasta e ci fa resistere; una forza che – raccontava sempre Mariangela, ma in altra sede – credo arrivi attraverso le persone che conosciamo: genitori, amici e qualcun altro che è Colui che vive in noi. Anche quando non ne vogliamo sapere più di Lui. Egli ci sostiene e ci dice “Vai avanti e non aver paura”». Perché la speranza fiorisce nell’essere insieme.

*Editoriale* ** ** [**E sono 150!**](https://www.ombreeluci.it/2020/e-sono-150/) di Cristina Tersigni

*Focus: Piccolo e grande schermo* **La varietà in cui viviamo** di Giulia Galeotti **Interpreti di se stessi** di Giulia Galeotti **Give Me Liberty** di Claudio Cinus **Years and Years** di Matteo Cinti **Quando ha recitato sottovento** di Daniele Cogliandro **Due fratelli e la brigata inglese** di Giulia Galeotti ...e per approfindire, c'è il nostro **speciale [Cinema e disabilità](https://www.ombreeluci.it/2019/speciale-cinema-e-disabilita/)** .

*Intervista* **Corrispondenze (e zoomate) dalla Russia** di Cristina Tersigni

*Testimonianze* **Una piccola malga** di Lucina Spaccia

*Dall'archivio* [**Abitare la speranza**](https://www.ombreeluci.it/2002/abitare-la-speranza/) di Mariangela Bertolini

*Associazioni* **Risposte concrete per bisogni concreti** di Enrica Riera

*Fede e Luce* **Vicini a distanza** di Angela Grassi

*Spettacoli* [**La sfida di rileggere le scene del cinema**](https://www.ombreeluci.it/2020/sensuability/) di Matteo Cinti

*Rubriche* **Dialogo Aperto n. 150** **Vita Fede e Luce n. 150**

*Libri* **Il dono oscuro** di John M. Hull **I bambini sono speranza** di Papa Francesco **Diversi** di Gian Antonio Stella **Tempo di imparare** di Valeria Parrella

*Diari* **La differenza tra Shakespeare e Insinna** di Benedetta Mattei **Come sono cambiato in questi anni** di Giovanni Grossi