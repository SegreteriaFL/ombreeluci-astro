---
title: Dialogo Aperto n. 94
date: 2006-06-21
author: Redazione
slug: dialogo-aperto-n-94
lang: it
numero_rivista: "Ombre e Luci"
id_numero: "OEL-94"
issue_number: OEL-94
wp_id: 31816
original_url: "https://www.ombreeluci.it/?p=31816"
cluster_id: 11
has_comments: false
umap_x: 5.207241058349609
umap_y: 7.848813533782959
umap_z: 11.220651626586914
---
### Carissimo Ombre e Luci

Scrivo per la prima volta a questo magnifico giornalino, per parlare della mia esperienza da “amica” in Fede e Luce, che non è migliore di tante altre, ma che a me ha dato un significato alle parole “amicizia”, “affetto” e “amore”. A 36 anni mi trovo a pensare al cammino che ho percorso: ho incominciato a frequentare la comunità di Fede e Luce “Amici insieme” all’età di 10 anni, trascinata da mia madre. In tutti questi anni, lungo la strada sono inciampata e caduta spesso, ho incontrato ostacoli, mi sono fermata a riposare, ma il Signore ha sempre avuto pazienza con me, mi ha sempre aiutato a rialzarmi e a trovare la spinta per ricominciare. Ho conosciuto genitori, ragazzi, amici provenienti dall’Italia e dal mondo che ho l’occasione, anche se raramente, di rivedere con tantissima gioia, e tanti altri che non ho più rivisto o che non rivedrò più. L’unico rimpianto che ho è che nei primi anni di comunità non ho vissuto a pieno Fede e Luce ed il suo vero significato, colpa la mia immaturità ed il mio carattere ribelle, difficile da domare (ancora oggi, ma ci lavoro tutti i giorni!). Poco alla volta ho iniziato ad ascoltare il Signore, ed accettare la sua chiamata, a lasciarmi andare. Ho aperto il mio cuore e donato i miei sentimenti a quei tesori di ragazzi che pazienti, rispettavano i miei momenti “no”. Tante volte ho combattuto con il Signore, e non sempre accettavo il suo amore, ma lui è sempre stato al mio fianco, pazientemente. Fede e Luce mi ha dato e mi da tanto: una lunga e importante amicizia con ragazzi stupendi, genitori con i quali scherzare, discutere, piangere... amici con cui confrontarmi, ai quali chiedere aiuto e ridere, ridere, che fa bene... Mi ha arricchito spiritualmente, mi ha aperto il cuore e gli occhi verso nuove realtà. Mi ha dato l’opportunità di conoscere tante persone stupende, una in particolare, Luciano. Luciano è stato mio grandissimo amico per tanti anni, poi il Signore mia ha fatto uno scherzo e me ne sono innamorata. Ci siamo sposati dopo 14 anni di amicizia ed uno di fidanzamento. Lui è il dono più bello che il Signore mi ha fatto. È la mia coscienza, la mia calma, la mia tenerezza, calore per la mia anima. È la mia completezza. Il nostro matrimonio è stato una festa, per la nostra e per le altre comunità Fede e Luce della nostra città, resa ancora più preziosa dai nostri testimoni, Mattia ed Amanda, due “piccoli”, perché è a loro che dobbiamo dire grazie per la nostra gioia. Il Signore ci ha dato due figli meravigliosi ed io lo ringrazio tutti i giorni per quello che mi ha dato e per quello che mi darà. I nostri figli sono ormai la mascotte della nostra comunità, sono coccolati ed amati da tutti. Ora è un po’ faticoso riuscire ad andare agli incontri, ma facciamo di tutto perché Emanuele ed Irene vivano Fede e Luce con naturalezza e semplicità come solo i bambini, i piccoli, sanno fare. Con amore.
**Monica**
, Parma
*Lettera inaspettata, giunta durante la lavorazione di questo numero.*

---

### Ogni suo piccolo progresso ci riempie di gioia

Vorrei trasmettere un messaggio di conforto e speranza a quanti leggeranno questa lettera. Mi chiamo Giusi e la nascita di Maria Ester sicuramente come a quasi tutti i genitori di bambini diversamente abili ci ha cambiato la vita... in meglio però. Dico questo perché nonostante le numerose difficoltà che anche noi, come tutti i genitori affrontiamo giornalmente, ci accorgiamo che negli occhi di questa bambina c'è tanto amore che traspare da una luce particolare e una costante riconoscenza per averla accolta. Sin dalla gravidanza sapevamo che Maria Ester sarebbe nata così, dimostrato questo dagli specifici esami, esclusa l'amniocentesi a cui non ho voluto sottopormi in accordo con mio marito, per il timore seppur minimo di perderla. Sicuramente abbiamo pregato ogni giorno il Signore e sperato che Maria Ester guarisse e nascesse sana, aiutati dalla comunità Gesù Risorto del Rinnovamento Carismatico Cattolico, ma così poi non è stato. Il momento del parto per me è stato indimenticabile; in quella circostanza, non mi sentivo sola ed ero convinta che in qualunque modo le cose fossero andate, questa bambina sarebbe stata solo un esclusivo e meraviglioso dono del Signore. A due giorni dal parto mi è stato diagnosticato un meningioma del seno cavernoso inoperabile, scoperto solo grazie a questa gravidanza, fortemente desiderata. Concludo comunicandovi il motivo di questo mio desiderio profondo di narrarvi tali vicende: avere un bambino “diverso” non è una disgrazia, bensì una benedizione, il Signore ha per tutti noi un suo progetto che rivela secondo i suoi tempi come e quando vuole se ci poniamo in una situazione d'’ascolto. Vi prego “non uccidete questi bambini”; come gli altri hanno il diritto di vivere, danno moltissimo e in maniera incredibilmente diversa e speciale... basta accoglierli ed amarli. Inoltre tutte le conquiste evolutive seppur lente, ci fanno riflettere che nulla nella vita è scontato o dovuto per cui qualsiasi progresso seppur piccolo di Maria Ester ci riempie di gioia e ci fa apprezzare la vita che... non ci appartiene. Ringrazio la redazione di Ombre e Luci per avermi dato la possibilità di esternare questa mia esperienza di vita ed allo stesso tempo lanciare un messaggio da poter condividere. Grazie anche a chi collabora nel far circolare questa rivista e raccogliere tante testimonianze di vita che sono d’aiuto per molti.
**Giusi Calò, insieme a Donatello, Angelo e Maria Ester**

Castellana Grotte — Bari

Questo articolo è tratto da
[Ombre e Luci n.94](https://www.ombreeluci.it/project/ombre-e-luci-n-94-unattesa-difficile/)

#### Editoriale

[Una scelta difficile](https://www.ombreeluci.it/2006/una-scelta-difficile/)
di M. Bertolini

#### Gravidanze a rischio: una scelta difficile

[Lo shock della diagnosi prenatale](https://www.ombreeluci.it/2006/lo-shock-della-diagnosi-prenatale/)
[Ad ogni marzo che passa](https://www.ombreeluci.it/2006/ad-ogni-marzo-che-passa/)
di F. De Rino
[Io non sapevo](https://www.ombreeluci.it/2006/io-non-sapevo/)
di
[Tecniche di diagnosi prenatale](https://www.ombreeluci.it/2006/tecniche-di-diagnosi-prenatale/)
di V. Spinola
[Genitori e medici davanti all’annuncio dell’handicap](https://www.ombreeluci.it/2006/genitori-e-medici-davanti-allannuncio-dellhandicap/)
di S. de Kermadek
[Agli amici vicini: siate disponibili](https://www.ombreeluci.it/2006/agli-amici-vici-siate-disponibili/)
di A. di Herouville
Associazione La Quercia Millearia
[FANHA – Famiglie Accoglienti Nascituri Handicappati](https://www.ombreeluci.it/2006/fanha-famiglie-accoglienti-nascituri-handicappati/)
[Amare un errore](https://www.ombreeluci.it/2006/amare-un-errore-patricia-bauer/)
intervista a Patricia Bauer

#### Rubriche

[Dialogo Aperto n. 94](https://www.ombreeluci.it/2006/dialogo-aperto-n-94/)

#### Libri

[Madri Selvagge - Recensione](https://www.ombreeluci.it/2006/lamniocentesi-di-stato-e-la-grande-colpa-di-noi-madri-selvagge-recensione/)
di G. Galeotti
[Sostegno psicologicologico in gravidanza](https://www.ombreeluci.it/2006/sostegno-psicologicologico-in-gravidanza/)
, P.L. Righetti
[Culla di parole – Come accogliere gli inizi difficili della vita](https://www.ombreeluci.it/2006/culla-di-parole-come-accogliere-gli-inizi-difficili-della-vita/)
, Lucia Aite Bollati
[Hai mutato il mio lamento in danza - Recensione](https://www.ombreeluci.it/2006/hai-mutato-il-mio-lamento-in-danza-una-maternita-dalla-morte-alla-resurrezione-recensione/)
, Emanuela e Giovanni Picchi

#### Altri articoli

[La luna nuova di casa Betania](https://www.ombreeluci.it/2006/la-luna-nuova-di-casa-betania/)
di S. Sciascia
[Valeria risponde alla lettera di Monica del n. 93](https://www.ombreeluci.it/2006/valeria-risponde-alla-lettera-di-monica-del-n-93/)
[“Nonno, è così brutto essere diversi?”](https://www.ombreeluci.it/2006/nonno-e-cosi-brutto-essere-diversi/)