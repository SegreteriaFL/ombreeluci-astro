---
title: Culla di parole - Come accogliere gli inizi difficili della vita
date: 2006-06-21
author: Cristina Tersigni
slug: culla-di-parole-come-accogliere-gli-inizi-difficili-della-vita
lang: it
numero_rivista: "Ombre e Luci"
id_numero: "OEL-94"
issue_number: OEL-94
wp_id: 31835
original_url: "https://www.ombreeluci.it/?p=31835"
cluster_id: 6
has_comments: false
tags:
  - gravidanze-difficili
umap_x: 7.127031326293945
umap_y: 11.986645698547363
umap_z: 5.309167385101318
---
Psicologa presso il Dipartimento di Neonatologia medica e chirurgica dell’Ospedale Bambino Gesù di Roma, Lucia Aite raccoglie in questo libro le storie dei genitori di neonati sottoposti ad un intervento chirurgico importante nei primi giorni di vita in seguito alla diagnosi, emessa in gravidanza o alla nascita, di un'anomalia congenita. Confrontandosi quotidianamente con la sofferenza di un neonato spesso sedato e immobilizzato e con l'angoscia dei genitori di fronte al loro bimbo circondato da monitor, flebo e sondini, l'autrice si è chiesta come poter dare parola a quel neonato, ai suoi vissuti, al suo bisogno di contatto e di attenzione e allo stesso tempo aiutare i suoi genitori a stabilire un legame con lui. Nasce l’idea di una storia, sotto forma di fiaba, che potesse offrire parole che permettessero ai genitori di riconoscersi e magari scoprire nuovi modi per vivere la difficile realtà che stavano incontrando. Attraverso la fiaba si dava avvio ad un dialogo tra la psicologa ed i genitori che finalmente trovavano uno spazio ed un tempo, accanto alla culla del loro bimbo, per raccontare, fin dalla notizia della gravidanza, separatamente, ciascuno la loro storia, in un'occasione che permetteva loro di “ritrovarsi” come persone, prendendo contatto con i propri vissuti e riconoscendo le proprie emozioni. Un valore grande per i genitori quello di poter narrare la propria storia dando un senso ed un significato all'esperienza, creando uno spazio per pensarla e renderla più accettabile; per il bambino che non solo avvertirà più vicini i suoi genitori ma che un giorno potrà confrontarsi e ritrovarsi nella narrazione della sua storia; e per il personale sanitario che ruota intorno a questa triade e che può così avvicinarsi ancor di più ai genitori, a volte trovando conferma per alcuni comportamenti messi in atto o per misurarne meglio altri. Negli undici intensi capitoli del libro vengono presentati i temi che caratterizzano esperienze come queste, ognuno con una storia ed una riflessione introduttiva dell’autrice (l’impatto emozionale della diagnosi prenatale, una difficile decisione, il parto programmato, le cure paterne, il rapporto con gli altri genitori, la perdita, il ritorno a casa...). Un libro prezioso per chiunque abbia la forza di accostarsi ad esperienze così travolgenti e intense, per scoprire l’importanza di poter parlare di dolori così forti, e per poter incontrare compagni di viaggio per quanti si sono ritrovati a dover navigare in tempeste come queste. Questo articolo è tratto da
[Ombre e Luci n.94](https://www.ombreeluci.it/project/ombre-e-luci-n-94-unattesa-difficile/)

#### Editoriale

[Una scelta difficile](https://www.ombreeluci.it/2006/una-scelta-difficile/)
di M. Bertolini

#### Gravidanze a rischio: una scelta difficile

[Lo shock della diagnosi prenatale](https://www.ombreeluci.it/2006/lo-shock-della-diagnosi-prenatale/)
[Ad ogni marzo che passa](https://www.ombreeluci.it/2006/ad-ogni-marzo-che-passa/)
di F. De Rino
[Io non sapevo](https://www.ombreeluci.it/2006/io-non-sapevo/)
di
[Tecniche di diagnosi prenatale](https://www.ombreeluci.it/2006/tecniche-di-diagnosi-prenatale/)
di V. Spinola
[Genitori e medici davanti all’annuncio dell’handicap](https://www.ombreeluci.it/2006/genitori-e-medici-davanti-allannuncio-dellhandicap/)
di S. de Kermadek
[Agli amici vicini: siate disponibili](https://www.ombreeluci.it/2006/agli-amici-vici-siate-disponibili/)
di A. di Herouville
Associazione La Quercia Millearia
[FANHA – Famiglie Accoglienti Nascituri Handicappati](https://www.ombreeluci.it/2006/fanha-famiglie-accoglienti-nascituri-handicappati/)
[Amare un errore](https://www.ombreeluci.it/2006/amare-un-errore-patricia-bauer/)
intervista a Patricia Bauer

#### Rubriche

[Dialogo Aperto n. 94](https://www.ombreeluci.it/2006/dialogo-aperto-n-94/)

#### Libri

[Madri Selvagge - Recensione](https://www.ombreeluci.it/2006/lamniocentesi-di-stato-e-la-grande-colpa-di-noi-madri-selvagge-recensione/)
di G. Galeotti
[Sostegno psicologicologico in gravidanza](https://www.ombreeluci.it/2006/sostegno-psicologicologico-in-gravidanza/)
, P.L. Righetti
[Culla di parole – Come accogliere gli inizi difficili della vita](https://www.ombreeluci.it/2006/culla-di-parole-come-accogliere-gli-inizi-difficili-della-vita/)
, Lucia Aite Bollati
[Hai mutato il mio lamento in danza - Recensione](https://www.ombreeluci.it/2006/hai-mutato-il-mio-lamento-in-danza-una-maternita-dalla-morte-alla-resurrezione-recensione/)
, Emanuela e Giovanni Picchi

#### Altri articoli

[La luna nuova di casa Betania](https://www.ombreeluci.it/2006/la-luna-nuova-di-casa-betania/)
di S. Sciascia
[Valeria risponde alla lettera di Monica del n. 93](https://www.ombreeluci.it/2006/valeria-risponde-alla-lettera-di-monica-del-n-93/)
[“Nonno, è così brutto essere diversi?”](https://www.ombreeluci.it/2006/nonno-e-cosi-brutto-essere-diversi/)