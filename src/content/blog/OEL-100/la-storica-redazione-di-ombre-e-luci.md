---
title: La storica redazione di Ombre e Luci
date: 2007-12-29
author: Cristina Ventura
slug: la-storica-redazione-di-ombre-e-luci
lang: it
numero_rivista: 100
id_numero: OEL-100
issue_number: OEL-100
wp_id: 3648
original_url: "https://www.ombreeluci.it/?p=3648"
cluster_id: 4
has_comments: false
tags:
  - storia-ombre-e-luci
umap_x: 4.828038215637207
umap_y: 6.607021331787109
umap_z: 9.68834400177002
---

*Tante altre persone lavorano o hanno lavorato negli anni rendendo possibile la preparazione dei numeri e arricchendoli con la loro personalità e il loro impegno.*

### Sergio Sciascia

**Ci racconti come hai iniziato la tua collaborazione con Ombre & Luci?**
Conoscevo Manuela Bartesaghi e lei un giorno mi propose di fare la conoscenza di Mariangela Bertolini che in quegli anni stava dando vita all'esperienza italiana di F&L e io mi avvicinai, come in seguito fece anche mia figlia Barbara. Mi sembra fossimo vicini al pellegrinaggio a Lourdes che ci fu tra l'82 e l'83 e Mariangela mi propose di occuparmi della rivista: risposi di sì, perché l'esperienza di F&L mi aveva convinto!
**Sergio, dimmi tre aggettivi per descrivere il tuo rapporto con questa rivista negli anni.**
Direi che prima di tutto mi è stata utile. In che senso? Intendo utile per me perché mi ha arricchito da un punto di vista culturale e anche spirituale; poi mi ha dato modo di conoscere posizioni molto diverse tra loro sulle tematiche dell'handicap, posizioni che generano una dialettica molto interessante; infine questa rivista è stata per me umiliante, in senso positivo intendo: mi sono trovato in questi anni con persone che hanno meno esperienza di me del mondo della comunicazione ma di molto superiori a me nel mondo di F&L; ho accettato di essere spesso corretto. E questo mi ha fatto molto bene.
**Completa la frase "Per e in questo lavoro è molto difficile...":**
La fatica è minima, ed è tutta positiva.
**Completa la frase "Per ne in questo lavoro è molto bello...”:**
E' molto bello come Ombre e Luci mi abbia allargato la visuale sul mondo della debolezza umana. Secondo te che conosci la rivista da tanto, qual è la specificità di O.L.? Che riesce a conciliare bene il lato tecnico del mondo dell'handicap con il lato umano di questa realtà.
**Sono 24 anni che ti dedici a O.L. in modo assiduo e gratuito: come mai?**
Perché ci trovo molte cose che toccano i miei interessi più profondi: argomenti che ampliano la mia conoscenza, temi che mi arricchiscono spiritualmente, possibilità di conoscere ulteriormente la difficile natura umana.

### Natalia Livi

**Natalia, come sei arrivata a O.L.?**
Ero in un momento della mia vita in cui ero arrivata per conto mio alla decisione di impegnarmi nel mondo dell'handicap; mi erano capitati un po' di incontri con persone vicine a questo mondo, ma non era successo nulla. Un giorno, ero a casa di una mia amica, e vidi su un tavolino un numero di O.L.. Le chiesi se potevo prenderlo, lo portai a casa dove lo lessi: mi colpì l'atmosfera che quel giornalino emanava. Così chiamai Mariangela al telefono. Ci incontrammo e parlammo. Era poco prima delle vacanze estive e lei mi diede due libri da recensire. Lo feci, con molta apprensione e timore di non farlo bene, e così iniziai a lavorare per O.L. Era l' 89 e sono rimasta fino al 2003.
**Cosa è stato per fe lavorare a O.L.?**
Vorrei riuscire a farti capire come per me avvicinare il mondo dell'handicap sia stato un evento enorme. Si è aperta una finestra sulla verità e sulla bellezza. Tempo fa ho dovuto scrivere una prefazione al volume "Nella stessa barca" e lì descrissi qualcosa sul mio stare a O.L. (ndr Prefazione, in Nella stessa barca, Milano 2002, Ed. Ancora): spiegai di come era tale e tanta la mia gratitudine perché ciò che mi era stato dato era veramente molto. Mi rendevo conto che genitori, fratelli e ragazzi mi stavano insegnando, come dice Jean Vanier, molto: mi accorgevo che avevo da sempre questa voglia ma non avevo mai sfamato questo mio bisogno.
**Come ti ricordi la vita in redazione?**
Per un lungo periodo eravamo io, Nicole e Mariangela: la mole di lavoro era enorme Stavamo in redazione fino al 31 luglio per completare il lavoro... e non potevamo perdere un minuto. Poi sono arrivate altre redattrici e i ritmi del lavoro si sono distesi. L'atmosfera quotidiana dipendeva molto dal numero di persone e da chi c'era: io mi sentivo di "stare nel mondo", era molto bello per me stare insieme alle altre, respirare aria nuova rispetto a quella della dimensione familiare (ho avuto 4 figli che mi hanno dato parecchio da fare), e avevo l'occasione di essere informata su molte cose e di incontrare persone molto interessanti.
**Hai conosciuto da dentro a rivista e la leggi tuttora: c'è qualche cambiamento che apporteresti?**
O.L. è troppo breve! La lettura finisce presto, Vorrei ci fossero più pagine, è troppo piccolo. Mi piacerebbe una cosa che si faceva tempo fa e che ora forse si fa un po' meno, ossia dedicare più spazio a testi di "maestri che comunicano un afflato religioso. Più articoli su persone che agiscono davvero in questo senso. Ma questo è un problema diffuso oggi...sembra che pronunciare la parola Dio sia un problema.
**A proposito dei tempi attuali, quale pensi che sia oggi la missione di O.L. ?**
Prima di tutto essere vicino agli amici. I genitori e i fratelli di persone con handicap conoscono già molto bene questa realtà. O.L. può continuare a creare vicinanza con questo mondo, attraverso informazioni, recensioni, servizi. Continuare così, perché certe riviste possono capitare casualmente su un tavolino e attirare l'attenzione.Come successe a me.

### Tea Cabras

**Qual è stata la tua presenza nella redazione di O.L.?**
Sono arrivata nel 1989 e sono stata in redazione circa fino al 2004. Come è successo? Conoscevo il giornale, ed era un periodo in cui mi ero allontanata da F&L. Avevo inoltre finito il mio lavoro di insegnante e con esitazione ho accettato l'invito di Mariangela.
**Cosa ha voluto dire per te iniziare a lavorare in questa redazione?**
Si apriva per me un momento vitale; come ti ho raccontato avevo finito l'insegnamento e questa nuova sfida mi ha impedito di fermarmi e ripiegarmi su me stessa. Per me è stata un'esperienza molto viva, ho sperimentato uno scontro continuo con i problemi umani e un contesto molto vivo.
**Che atmosfera si respirava O.L.?**
Direi tumultuosa. Ma piacevole. Tra di noi avevamo punti di vista diversi, in certe cose andavamo d'accordo, ma su alcune questioni ci dividevamo. In particolare sulle questioni teologiche e religiose qualcuna privilegiava un aspetto e altre insistevano su altri,
**Ti viene in mente un momento divertente?**
Quando venne a trovarci una famiglia dal Molise, che da un po' avevamo conosciuto e adottato, in occasione di una udienza dal Santo Padre... ci portarono molte prelibatezze dal loro paese.
**Come mai si è conclusa la tua esperienza in Redazione?**
Arrivò un momento in cui si riteneva molto importante lasciare spazio a persone più giovani e sentivo che "avevo dato”, ed ero un po' più povera di argomenti rispetto a quando ero entrata,
**La tua opinione sta presenza di O.L. oggi?**
Mi meraviglio sempre che non sia diffuso più di quanto lo sia già. Forse perché i suoi lettori rappresentano un pubblico di nicchia, comunque sento sempre che i lettori lo considerano molto utile. Lo sentono come un giornale autentico e i pareri positivi che raccolgo sono extra F&L!
**Cosa cambieresti?**
Cercherei di migliorare la diffusione, soprattutto attraverso sacerdoti attenti. - a cura di
*Cristina Ventura*
, 2007

#### Storia di Ombre e Luci

[Alla scoperta della Redazione di Ombre e Luci](http://www.ombreeluci.it/2007/alla-scoperta-della-redazione-ombre-luci/) [La storica redazione di Ombre e Luci](http://www.ombreeluci.it/2007/la-storica-redazione-ombre-luci/) [Ti ricordi di Nicole?](http://www.ombreeluci.it/2007/ti-ricordi-nicole/)

Questo articolo è tratto da
[Ombre e Luci n.92](https://www.ombreeluci.it/project/ombre-e-luci-n-100-centesimo-numero/)

#### Editoriali

[Una grande famiglia](https://www.ombreeluci.it/2007/una-grande-famiglia/)
di M. Bertolini
[Con tutto il cuore](https://www.ombreeluci.it/2007/con-tutto-il-cuore/)
di M.H. Mathieu

#### Articoli

[La grande famiglia](https://www.ombreeluci.it/2007/la-grande-famiglia/)
[San Francesco, l'Arca e Fede e Luce](https://www.ombreeluci.it/2007/san-francesco-larca-e-fede-e-luce/)
di J.Vanier
[Né lui né i suoi genitori](https://www.ombreeluci.it/2007/ne-lui-ne-i-suoi-genitori/)
di C. M. Martini
[Dedicato alle namme e ai papà](https://www.ombreeluci.it/2007/dedicato-alle-mamme-e-ai-papa/)
, di A. M. Cosmai
[E se Gesù ci scrivesse oggi](https://www.ombreeluci.it/2007/e-se-gesu-ci-scrivesse-oggi/)
...
[Maria: storia illustrata](https://www.ombreeluci.it/2007/maria-la-mamma-di-gesu-dedicato-ai-bambini/)
[Alla scoperta della redazione di Ombre e Luci!](https://www.ombreeluci.it/2007/alla-scoperta-della-redazione-ombre-luci/)
di C. Ventura
[...e non siamo soli!](https://www.ombreeluci.it/2007/la-storica-redazione-ombre-luci/)
di C. Ventura
[Ti ricordi di Nicole?](https://www.ombreeluci.it/2007/ti-ricordi-nicole/)
di T. Cabras, N. Livi, M. Sluthes
[Ammalati... di affetto](https://www.ombreeluci.it/2007/ammalati-di-affetto/)
di G. C. Zanon
[Una redazione in... condominio](https://www.ombreeluci.it/2007/una-redazione-in-condominio/)
di M. e G. Rossi
[Noi, dei piani di sopra](https://www.ombreeluci.it/2007/noi-dei-piani-di-sopra)
di O. Gammarelli

#### Dialogo aperto

[Dialogo aperto](https://www.ombreeluci.it/2007/dialogo-aperto-n-100/)