---
title: "Maria, la mamma di Gesù - Dedicato ai bambini"
date: "2007-12-10"
author: "Redazione"
theme: "cluster-0"
cluster_id: 0
slug: "maria-la-mamma-di-gesu-dedicato-ai-bambini"
lang: it
numero_rivista: "Ombre e Luci"
id_numero: "OEL-100"
issue_number: OEL-100
wp_id: 32860
has_comments: false
tema_code: "T15"
tema_label: "Memoria e storia di Fede e Luce (opzionale)"
categoria_menu: "Storia"
---
1. Maria è una giovane ragazza di Nazareth, piccola città della Galilea. È fidanzata con Giuseppe

2. L'Angelo Gabriele è inviato a lei da Dio. È l'Annunciazione. Entra nella sua casa e le dice: “Ti saluto Maria, piena di grazia, il Signore è con te”

3. “Dio ti ha scelta per essere la mamma di Gesù, il Figlio di Dio, per intervento dello Spirito Santo”. Maria risponde: “Sono la serva del Signore”. Ha fiducia nella parola di Dio.

4. Maria si reca in fretta dalla cugina Elisabetta, sposa di Zaccaria, e che aspetta Giovanni Battista. È la Visitazione. Accogliendo Maria, Elisabetta sente il bambino trasalire di gioia nel suo grembo. Esclama: “Tu sei benedetta fra le donne e benedetto il bambino che porti in te”.

5. Maria e Giuseppe vanno a Betlemme. Nella notte di Natale, Maria mette al mondo Gesù, lo avvolge in fasce e lo depone in una mangiatoia perché per loro non c’era posto. Dei pastori, avvisati dall’Angelo, vengono a vedere il loro Salvatore.

6. Maria e Giuseppe vanno a presentare Gesù al Tempio. Simeone lo prende fra le braccia e riconosce Gesù Salvatore. “I miei occhi hanno visto la tua luce e la tua salvezza”. Li benedice e annuncia a Maria che dovrà soffrire molto.

7. Guidati da una stella, dei Magi venuti dall'Oriente portano i doni e si inginocchiano davanti a Gesù. Giuseppe è avvertito in sogno che il re Erode vuole far morire il bambino. Devono fuggire in Egitto.

8. Giuseppe, Maria e Gesù ritornano a Nazareth dove vivono una vita di famiglia semplice nella pace e nella fedeltà alla parola di Dio. “Il bambino cresceva in sapienza e la grazia di Dio era su di lui”. “E Maria conservava tutte queste cose nel suo cuore”.

9. Dopo qualche anno, Maria, Gesù e i suoi discepoli sono invitati alle nozze di Cana. Maria vede che non c’è più vino e lo dice al figlio. Gesù chiede ai suoi di riempire gli otri di acqua e trasforma quest'acqua in un ottimo vino.

10. Gesù dà la sua vita per noi sulla Croce. Maria è là, vicino a lui, con qualche donna e Giovanni. Gesù dice a Maria: “Ecco tuo Figlio” e a Giovanni: “Ecco tua madre”. Così Maria è la mamma di tutti noi e noi siamo tutti suoi figli.

11. Dopo che Gesù fu salito al Padre, gli Apostoli pregano con Maria e alcune donne. Il giorno della Pentecoste, tutti sono riempiti dallo Spirito. Questo è l’inizio delle prime comunità cristiane nella condivisione e nella preghiera.

12. Il 15 Agosto festeggiamo l’Assunzione di Maria, il suo ritorno al Signore. Così la preghiamo: “Ti saluto, Maria, piena di Grazia, il Signore è con te. Tu sei benedetta fra tutte le donne e Gesù, il frutto del tuo seno, è benedetto.

13. Santa Maria, Madre di Dio, prega per noi peccatori, adesso e nell’ora della nostra morte, Amen”.

14. Maria, mamma nostra, veglia su ognuno di noi, e ci ama come ama Gesù. Protegge in modo particolare i più piccoli e i più deboli fra i suoi figli. Ci guida verso il Signore.

Testi e disegni di **Maïte Roche