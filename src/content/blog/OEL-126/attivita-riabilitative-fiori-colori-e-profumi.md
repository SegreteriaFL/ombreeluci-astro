---
title: "Attività riabilitative: fiori, colori e profumi"
date: "2014-06-29"
author: "Redazione"
theme: "cluster-0"
cluster_id: 0
slug: "attivita-riabilitative-fiori-colori-e-profumi"
lang: it
wp_id: 38258
has_comments: false
tema_code: "T15"
tema_label: "Memoria e storia di Fede e Luce (opzionale)"
categoria_menu: "Storia"
issue_number: OEL-126
id_numero: OEL-126
---
### Info
Chi: **Laboratorio L’Albero della Vita
Dove:** Casa Santa Rosa, Roma
Come:** Attività riabilitativa,
Da quando:** 5 volte a settimana dal 1988

L’attività di produzione di saponette rende possibile trasformare i prodotti dell’orto sociale presente nella struttura, attivare, migliorare e mantenere le competenze specifiche delle ragazze coinvolte, in un processo produttivo semplice e di risultato presto tangibile. Ogni giorno si decide l’attività migliore a seconda del tempo e dell’umore o delle ordinazioni. La raccolta viene fatta da alcune ragazze in grado di muoversi e scegliere i frutti e i fiori di stagione, nel giusto tempo di fioritura o maturazione (imparando a fare attenzione, ad esempio a non cogliere i boccioli di rosa che abbelliscono il giardino, né quelle troppo appassite che non hanno più un profumo gradevole); altre si occupano di dividere il materiale raccolto per colore e profumo. Altre ancora scelgono le forme degli stampini, i colori da aggiungere...

Il prodotto finale deve però essere molto grazioso: la confezione fatta con cura prevede qui l’aiuto di mani più agili per l’impacchettamento con pellicola e l’aggiunta di fiocchi, fiori secchi e di un’etichetta. Le operatrici sono molto attente affinché il prodotto finale messo in vendita sia davvero piacevole da acquistare e in grado di lasciare un legame positivo tra chi lo ha fatto e confezionato e chi lo ha acquistato.

### Grazie a

Alessandra, Maria, Benedetta, Grazia, Lauretta, Manuela, Giusy, Sandra, Paola, Rita, Ilaria, Nadia, Barbara, Daniela, Eugenia, Cristina, Anna, Lucia, Beatrice, Carmelina, Isabella, Giamaica.

### Occorrente

- fiori, erbe aromatiche, officinali, frutti... tutto quello il cui profumo o colore possa risultare gradevole (rose, lavanda, arance, limoni, rosmarino, timo...)

- glicerina, acquistabile su internet o in negozi di belle arti (in alternativa può essere usata la soda ma bisogna avere un ambiente apposito per

- non respirarne i fumi)

- essenze naturali (per rendere più intensi i profumi, in erboristeria)

- coloranti (per dare colori diversi, negozio belle arti)

- stampini grandi e piccoli, meglio se in silicone (si estrae meglio il contenuto)

- fornelletto elettrico e due pentoline dedicate di diversa grandezza

- essiccatore (ce ne sono di prezzo molto contenuto)

- spazio per far asciugare le saponette

- materiale per il confezionamento

### Procedimento

Raccolto il materiale, si divide per colori e profumi e si fa essiccare per un giorno.
Si scioglie la glicerina a bagnomaria in uno dei due pentolini.
La glicerina è naturalmente bianca, opaca o trasparente. Se si desidera cambiare colore si aggiunge del colorante e, secondo il proprio gusto e il giusto abbinamento, l’essenza naturale che dà un profumo più intenso (in linea di massima, 4-5 gocce per circa 300 ml di glicerina).
Si sistemano negli stampini alcuni pezzetti dei fiori o dei frutti essiccati e si versa sopra la glicerina sciolta. Dopo circa 2 ore per gli stampi piccoli (4 ore per quelli grandi), si possono estrarre le saponette. Dopo un paio di giorni per una completa asciugatura, le saponette possono essere confezionate a piacere.
Buon lavoro e buon divertimento!