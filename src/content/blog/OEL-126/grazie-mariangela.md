---
title: Grazie Mariangela
date: 2014-06-29
author: Angelo Colacino
slug: grazie-mariangela
lang: it
wp_id: 38289
original_url: "https://www.ombreeluci.it/?p=38289"
cluster_id: 2
has_comments: false
tags:
  - ciao-mariangela
umap_x: 4.589908599853516
umap_y: 10.094237327575684
umap_z: 12.00222396850586
issue_number: OEL-126
id_numero: "OEL-126"
numero_rivista: "Ombre e Luci"
---
C
ara Mariangela, nel dirti il nostro ultimo ciao ci vengono in mente tante immagini, tante esperienze, tanti volti, scegliamo il modo che forse ci avresti chiesto tu di salutarti con le parole semplici che a Fede e Luce ci diciamo e sentiamo dire tante volte soprattutto dai ragazzi: GRAZIE e TI VOGLIAMO BENE! Grazie per il tuo entusiasmo con cui hai contagiato tanti e tante sulla bellezza di vivere l’esperienza di Fede e Luce. Grazie per il tuo sorriso che spesso diceva più di tante parole. Grazie per il tuo sguardo sempre presente e attento ai più piccoli e ai più fragili e sempre lontano dalle cose inutili. Grazie per il tuo carattere così spontaneo e sincero anche nell’arrabbiarti che ci ha fatto capire l’importanza di essere veri e di abbattere le barriere e le ipocrisie. Grazie per la tua disponibilità di dire sempre di sì quando ti abbiamo coinvolta e di rimetterti sempre in gioco ricominciando ogni volta e ascoltando quello che ti veniva proposto. Grazie per la tua semplicità con cui conquistavi il cuore, soprattutto, in modo unico, quello dei ragazzi e che aiutava a creare i legami forti che oggi sentiamo. Grazie per la tua fede, ci hai fatto per tanto tempo (almeno per S. Silvia) anche da guida spirituale aiutando tutti a trovare il proprio modo di pregare. Grazie per la tua fedeltà, tua e di quelli come te che hanno iniziato Fede e Luce e oggi sono ancora testimoni di quella storia che non hanno mai lasciato. Grazie per averci insegnato quali sono le cose importanti su cui puntare e quali sono invece quelle superflue da lasciare alle spalle. TI VOGLIAMO BENE perchè ci hai fatto ridere, ci hai aiutato a pregare e giocare insieme, perchè ti sei arrabbiata ma poi hai fatto subito pace, e soprattutto perchè hai voluto bene ad ognuno di noi, in particolare ai più semplici. Ora la tua LUCE forte, calda e luminosa, che spesso abbiamo usato per aiutarci a percorrere la strada, è diventata una stella. Forse più tenue ma punto di riferimento sempre presente e visibile a tutti. Chiediamo a Gesù a te e a tutti i nostri amici di Fede e Luce con cui ti sei riunita, la forza, l’entusiasmo e la fede per continuare per la strada che ci avete insegnato a percorrere ed il coraggio che avete avuto voi di mettervi in gioco, superando il limite della mancanza di tempo.
*Angelo Colacino*
, 2014