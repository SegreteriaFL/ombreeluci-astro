---
title: Il Paese dei Pazzi | Recensione
date: 2024-08-28
author: Cristina Tersigni
slug: il-paese-dei-pazzi-recensione
lang: it
wp_id: 45245
original_url: "https://www.ombreeluci.it/?p=45245"
cluster_id: 1
has_comments: false
tags:
  - podcast
  - basaglia
umap_x: 7.582367897033691
umap_y: 9.305649757385254
umap_z: 5.830074310302734
issue_number: OEL-166
id_numero: "OEL-166"
numero_rivista: "Ombre e Luci"
---
Ancora negli anni Settanta, i ragazzini di Girifalco, in Calabria, andavano a giocare a pallone all’interno del manicomio del paese perché lì «il campo aveva le porte» e la suora dava loro anche la merenda. Quei bambini erano educati dai genitori a non chiamare pazzi i ricoverati che uscivano per andare al bar, al cinema o per le case, accolti per una sigaretta o un caffè. Oltre le terribili storie di ricoveri determinati soprattutto dall’indigenza sociale più che da vere e proprie psicosi, oltre i trattamenti “terapeutici” devastanti e le teorie psicologiche alieniste e lombrosiane che chissà quanto abbiamo davvero superato, **le tante voci partecipanti a [questo podcast facilmente accessibile](https://www.raiplaysound.it/programmi/ilpaesedeipazzi) raccontano bene un pezzo di storia e di attualità del nostro Paese:** per incrociare barlumi di un’avanguardia nel sistema delle porte aperte di inizio novecento e le contraddittorie, eppur preziose, possibilità economiche fornite da un equivalente delle Fiat nel meridione d’Italia.

 ### Il paese dei pazzi **Autore** : Michela Mancini **Produzione** : Rai Radio 1 **Pubblicato:** 2024 **Piattaforma:** [Rai Play Sound](https://www.raiplaysound.it/programmi/ilpaesedeipazzi) **Puntate:** 4 **Durata:** 120 minuti circa