---
title: Il grande cocomero
date: 1993-06-20
author: Redazione
slug: il-grande-cocomero
lang: it
wp_id: 9085
original_url: "https://www.ombreeluci.it/?p=9085"
cluster_id: 9
has_comments: false
umap_x: 8.532965660095215
umap_y: 9.336043357849121
umap_z: 3.6237432956695557
issue_number: OEL-42
id_numero: OEL-42
---
L
a trama del film della giovane regista Francesca Archibugi è semplice: due genitori si rivolgono disperati a un neuro-psichiatra infantile perché curi la figlia che sembra affetta da epilessia. La figlia, Pippi, non dimostra alcuna intenzione di guarire. Lo specialista cerca di andare in fondo ai problemi di Pippi, forse di tipo esistenziale più che medico. In questo modo, affrontando il caso dal punto di vista professionale, anche lui tenta di risolvere il proprio problema personale. Questo potrebbe essere il filo conduttore del film: dietro un problema se ne nasconde spesso un altro, più difficile da risolvere, che è la vera causa del primo. Così è per la famiglia di Pippi, così per il medico, così per gli altri personaggi del film. Attenzione: alcuni degli attori, non lo sono. Ognuno nella propria vita cerca «Il grande cocomero»: il motivo per cui alzarsi domani. Così dice il protagonista (bene interpretato da Sergio Castellitto), che nel film lavora al Policlinico Umberto I di Roma come psichiatra. Il suo problema esistenziale rimane irrisolto finché non incontra Pippi, una bambina che soffre di epilessia. L’amicizia che i due lentamente e faticosamente costruiscono, diviene la chiave, di volta per la vita di entrambi. E forse anche la nostra esperienza, riassunta da una parte della canzone «La donna cannone » di De Gregori, elemento portante di una delle scene più emozionante dal film: «Senza dire parole nel mio cuore ti porterò». Sulle note de «La donna cannone » si sviluppano le vicende umane degli altri personaggi, che raccontano la loro vita e la loro sofferenza. Attraverso tali storie la regista presenta il mistero della vita e quello della morte, quest’ultimo lasciato irrisolto: « Signore, perchè i bambini muoiono? » Si chiedono angosciati dopo la morte di una piccola. Finalmente un film che fa divertire e commuovere, soprattutto che ci interroga, che ci invita a trovare la nostra strada. -
*Vittoria Terenzi*
, 1993 Questo articolo è tratto da
[Ombre e Luci n.41, 1993](http://www.ombreeluci.it/project/numero-42-posso-anche-io-essere-utile/)

#### Editoriale

Possibilità e capacità nascoste
di Mariangela Bertolini

#### Posso anche io?

«Grazie per avermelo fatto fare da sola»
di una mamma
«Io ho pulito il tavolo»
di N.S.
«Faccio io!»
di Barbara
Non è mai troppo tardi
di F.C.
Faccio il viaggio da sola
di Mirella
Membro attivo della Chiesa
di N.S.
Nonostante l’handicap
di Piera
Ricompense o punizioni
di Henri Bissonier
Dovrà stare in un ambiente protetto
di Jean Vanier
Vivere con i rifiutati
di Sergio Sciascia
Il grande cocomero
di Vittoria Terenzi
Un marinaio in treno

#### Rubriche

[Dialogo aperto](http://www.ombreeluci.it/2018/dialogo-aperto-n-42/)
[Vita Fede e Luce](http://www.ombreeluci.it/1993/vita-fede-e-luce-n-42/)

#### Libri

L’alfabeto della mia vita
, Tina salvi
Il bambino che non sentiva dolore
, Robert Marion
Nessuno in nessun luogo,
Donna Williams
Le età della vita
, Romano Guardini