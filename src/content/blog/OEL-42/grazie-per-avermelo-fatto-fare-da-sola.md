---
title: «Grazie per avermelo fatto fare da sola»
date: 1993-06-21
author: Redazione
slug: grazie-per-avermelo-fatto-fare-da-sola
lang: it
wp_id: 9129
original_url: "https://www.ombreeluci.it/?p=9129"
cluster_id: 14
has_comments: false
umap_x: 5.580315589904785
umap_y: 8.98452091217041
umap_z: 8.364972114562988
issue_number: OEL-42
id_numero: "OEL-42"
numero_rivista: "Ombre e Luci"
---
M
ia figlia ha quaranta anni. Fin da quando è nata e poco dopo, da quando abbiamo saputo che il suo handicap non le avrebbe mai permesso una vita completamente autonoma, l’abbiamo circondata con tutto il nostro amore e la nostra dedizione. I miei genitori sono vissuti insieme a noi fino a quando sono morti e anche loro l’hanno sempre protetta e «viziata» in tutti i modi. Mia figlia è cresciuta perciò in un ambiente affettuoso e pieno di sollecitudine ma, d’altra parte, è cresciuta anche sotto una campana di vetro. Ora che ho quasi settanta anni e che mi rendo conto quanto il tempo mi scappa, ora che con più frequenza penso al momento in cui non ci sarò più, capisco quante cose avrei potuto insegnare prima a mia figlia per renderla più autonoma. Lei desiderava questa autonomia, ma io ero troppo ansiosa, troppo timorosa, e troppo occupata per dargliela. Furono gli amici di FEDE E LUCE, e i campeggi vissuti da mia figlia insieme a loro, che mi fecero capire che poteva dare di più a livello pratico, e da sola , e che dovevo aiutarla in questo senso. Oggi vorrei dire a tutti i genitori: « abbiate coraggio, azzardate, siate vigili, ma fate in modo che vostro figlio impari il più possibile a «fare da sè». Ci si pensa troppo poco: questo è un grosso errore sia da parte di noi genitori che da quella degli operatori che si occupano dei nostri ragazzi. Quando mia figlia mi disse per la prima volta: «grazie, mamma, che me lo hai fatto fare!» io capii con rammarico di avere sempre sottovalutato le sue possibilità di autonomia. Voglio dire questo anche pensando a tutti quei ragazzi che potrebbero fare molto di più se non fossero superprotetti dalle loro famiglie. Anche io sono stata una mamma «chioccia» e ce ne è voluto del tempo — sicuramente troppo — per capire che stavo sbagliando. Si dice che non è mai troppo tardi per imparare, ma questa massima non aiuta noi genitori. Ci vuole il coraggio. Ecco i momenti del mio coraggio: mia figlia — era già grande — non aveva mai attraversato la strada da sola. Ora lo fa, ma in questo modo: abitiamo al terzo piano e abbiamo il semaforo sotto casa. Io mi affaccio alla finestra e le dico quando può attraversare. La strada è breve, ma può essere pericolosa. Ora però sta imparando e ho la speranza che tra poco possa attraversare da sola. Lungo il marciapiede dove si trova il nostro portone ci sono vari negozi e mia figlia, pur non conoscendo il valore del denaro, va spesso a fare piccole spese. Questo le dà gioia e soddisfazione. Altri momenti significativi in cui lei si sente importante sono quando, per ragioni di salute, io ho bisogno di lei: mi aiuta a mettermi le calze, a vestirmi, mi fa massaggi, ecc. ecc. Inoltre fa il caffè, si scalda il latte per la merenda ed altre piccole cose. La sera va a vedere che il gas sia chiuso, che la televisione sia spenta. Tutte queste cose, anche se sono poche, potevano essere state già imparate da tempo se io avessi dato a mia figlia la possibilità di mettere in pratica le sue capacità. -
*Una mamma*
, 1993

#### Editoriale

[Si fa sera](http://www.ombreeluci.it/1993/si-fa-sera/) di Mariangela Bertolini

#### Se la notte è agitata

[Prima di andare a letto](http://www.ombreeluci.it/1993/prima-di-andare-a-letto/) intervista a M.Réthoré [Se dorme male](http://www.ombreeluci.it/1993/se-dorme-male/) di D. Laplane [Di notte bagna...](http://www.ombreeluci.it/1993/di-notte-bagna/) di P. Lemoine [Io grido verso te](http://www.ombreeluci.it/1993/io-grido-verso-te/)

#### Altri Articoli

[Imparando a vivere bene con Jimmy](http://www.ombreeluci.it/1993/imparando-a-vivere-bene-con-jimmy/) di M.S. Tomaro [Viviamo da soli](http://www.ombreeluci.it/1993/viviamo-da-soli/) intervista a Romolo e Remo [Quando i genitori si rimboccano le maniche](http://www.ombreeluci.it/1993/quando-i-genitori-si-rimboccano-le-maniche/) di Antonio e Milena [Ce l'abbiamo fatta](http://www.ombreeluci.it/1993/ce-labbiamo-fatta/) di Milena

#### Rubriche

[Dialogo aperto](http://www.ombreeluci.it/1993/dialogo-aperto-n-43/) [Vita Fede e Luce](http://www.ombreeluci.it/1993/vita-fede-e-luce-n-43-seminario-sulla-catechesi-delle-persone-con-handicap/) [Proviamo un'altra volta](http://www.ombreeluci.it/1993/proviamo-unaltra-volta/)

#### Libri

[Cammino di preghiera](http://www.ombreeluci.it/2018/cammino-di-preghiera/) , M. Quoist [Esploderà la vita](http://www.ombreeluci.it/1993/e-la-vita-eplodera-itinerari-didattico-educativi-per-linsegnamento-della-religione-cattolica/) , AA.VV. [La cinquataseiesima colonna](http://www.ombreeluci.it/2018/la-cinquataseiesima-colonna-uno-strumento-concreto-di-autoformazione-per-chi-si-trova-in-una-relazione-daiuto/) , M.Gillini e M.Tonni [La forza del debole](http://www.ombreeluci.it/2018/la-forza-del-debole-vita-e-pensiero-di-dietrich-bonhoeffer/) , E. Robertson