---
title: L’animo pieno di gratitudine
date: 1990-09-26
author: Redazione
slug: lanimo-pieno-di-gratitudine
lang: it
wp_id: 7762
original_url: "https://www.ombreeluci.it/?p=7762"
cluster_id: 5
has_comments: false
tags:
  - fede-e-luce
umap_x: 6.907042503356934
umap_y: 9.018752098083496
umap_z: 11.763677597045898
issue_number: OEL-31
id_numero: "OEL-31"
numero_rivista: "Ombre e Luci"
---
Ho l'animo ancora pieno di gratitudine verso quegli amici di Fede e Luce che si sono sostituiti a noi genitori nell’accudire per un periodo di quattro giorni il nostro figliolo Francesco che è un ragazzino tutt’altro che facile e amabile. È successo così: mesi orsono ero stata informata che a maggio si sarebbe tenuto il ritiro nazionale di Fede e Luce a Triuggio con la partecipazione di Jean Vanier. Grande era il mio desiderio di prendervi parte e di trovare un po’ di riposo e di pace tra quegli amici. Ma, a chi lasciare Francesco? A malincuore, come al solito, dovevo rinunciare; e, invece, con tanta generosità e spontaneità, un gruppetto di sei amici ha organizzato una mini vacanza (non per loro) nella casa di Broni, portando con sé il mio figliolo. Nemmeno i famigliari più vicini a noi avrebbero fatto un tale gesto di generosità! Ho goduto appieno di quella libertà regalatami e grande è la mia riconoscenza. Inoltre, e questo lo dico alle altre mamme che come me vivono una esperienza difficile e hanno timore a lasciare i loro figlioli, Francesco con questi amici si è comportato meglio di come si comporta di solito con noi genitori ed è tornato più sereno. -
*E.S.*
, 1990 Le
[testimonianze raccolte in questo numero](http://www.ombreeluci.it/project/numero-31-le-comunita-fede-e-luce/)
hanno un senso e un valore assoluti, indipendentemente dal tempo, dalla persona e dal paese a cui sono collegate. Alcune sono già note a chi ha vissuto l’esperienza di Fede e Luce, come la prima, di Francesco Gammarelli. Quando nel 1986, Francesco Gammarelli, papà di Sabina, ritornò al Signore, era vicecoordinatore intemazionale di Fede e Luce. Proprio perché a Fede e Luce Francesco aveva ritrovato la vita, era pronto a tutto pur di raggiungere una famiglia che sapeva trovarsi nella situazione che lui aveva ben conosciuto. «
**La Speranza ritrovata da un solo papà, una sola mamma, vale più di tutto l’oro del mondo**
» soleva ripetere.