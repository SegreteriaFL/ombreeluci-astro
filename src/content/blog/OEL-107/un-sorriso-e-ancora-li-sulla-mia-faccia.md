---
title: "“Un sorriso è ancora lì sulla mia faccia\""
date: "2009-09-10"
author: "Padre Joseph Larsen"
theme: "cluster-0"
cluster_id: 0
slug: "un-sorriso-e-ancora-li-sulla-mia-faccia"
lang: it
wp_id: 34159
has_comments: false
tema_code: "T05"
tema_label: "Fede, Chiesa e spiritualità della fragilità"
categoria_menu: "Fede"
issue_number: OEL-107
id_numero: "OEL-107"
numero_rivista: "Ombre e Luci"
---
Ieri sono tornato a casa dopo un weekend di ritiro con tutte le comunità del mio paese. Che meravigliosa esperienza è stata!Sento dentro, ancora, il calore dell’incontro ed un sorriso è ancora lì sulla mia faccia. Mi sembra che in questo stato in cui mi sento, potrei cambiare il mondo.

Era davvero un’esperienza così eccezionale? No, non lo era. Non per noi, almeno in Fede e luce. L’incontro che vivrete sarà probabilmente la stessa cosa per noi. Come ce lo spieghiamo? Sì, il programma dell'incontro era buono, ma non è stato il programma a renderlo così. C’era un tempo bellissimo, con un sacco di sole, ma non è stato il sole a renderlo così. C'era Pienezza di sorriso tutt’intorno e - sì sono stati i sorrisi a renderlo così. I sorrisi hanno prodotto altri sorrisi. I sorrisi hanno prodotto il miracolo della bellezza di tutto.

Da dove sono venuti questi sorrisi? Voi ed io vorremmo conoscere il vero segreto di questi sorrisi così da poterli avere ancora,anche in altre occasioni. Il segreto dei sorrisi è stato nascosto nel cuore; negli occhi del cuore. Gli occhi del cuore hanno visto la bellezza in ogni persona intorno. La Maggior parte delle persone aveva un handicap, in queste persone gli occhi del cuore hanno scoperto una così grande bellezza. Gli occhi del cuore sono stati il segreto dei sorrisi che comunicavano a ciascuno: “Tu sei bello”.
Ed in ciascuno hanno creato gioia e vita nuova. Gli occhi del cuore hanno visto la bellezza delle persone disabili. Ed è la loro bellezza che ha messo un sorriso sui nostri volti. Ed i sorrisi hanno prodotto tutto un clima di gioia, di pace, di fiducia, di gentilezza, di pazienza, di bontà, di carità, di comprensione, di amore. Sono le parole di San Paolo quando descrive gli effetti dello Spirito Santo, lo Spirito di Gesù. (Gal 5,22). Gesù vedeva la bellezza nascosta di una persona. Un giorno incontrò un giovane ricco ed il vangelo dice che Egli lo amò e lo invitò ad andare con lui (Mc. 10,22).

Quando siamo insieme a Fede e Luce,sperimentiamo sempre questo genere di miracolo. Che benedizione sarebbe se il nostro miracolo potesse accadere sempre e ovunque in tutto questo mondo! Nel mio paese molte persone non vanno più in chiesa e molte chiese stanno chiudendo.

Ma nel mio paese accade pure che le comunità di Fede e Luce stiano crescendo di numero.
Molte persone sono tristi e pessimiste ma in Fede e Luce siamo pieni di speranza e questa speranza diventa contagiosa.Se la Chiesa fosse in grado di dare ciò che Fede e Luce sta dando! Fede e Luce È la Chiesa del futuro. È la Chiesa dove ognuno è accettato per come è e dove gli altri ne riconoscono la bellezza. È la
Souvenir da Cattolica

Chiesa di Gesù dove gli ultimi sono i primi e quelli che sono i “signori” devono diventare “servitori”. Questa è la Chiesa Come dovrebbe essere.

Noi, in Fede e Luce, siamo l'avanguardia della nuova Chiesa che deve nascere, il Regno di cui Gesù ci ha parlato. Vi auguro tutta la ricchezza che io ho portato a casa dal nostro ritiro dello scorso weekend.

*Padre Joseph Larsen*, 2009