---
title: 10 buoni motivi per fare volontariato
date: 2011-06-04
author: Pennablù
slug: 10-buoni-motivi-per-fare-volontariato
lang: it
wp_id: 35901
original_url: "https://www.ombreeluci.it/?p=35901"
cluster_id: 12
has_comments: false
umap_x: 7.893910884857178
umap_y: 7.93337869644165
umap_z: 10.086326599121094
issue_number: OEL-114
id_numero: OEL-114
---
I
l volontariato di tanti giovani e giovanissimi è un fenomeno che esiste, esiste realmente, e tra gli altri tantissimi meriti, ha anche quello di dare conforto e rinnovare la speranza di chi giovane non è più, e che, spesso triste e sfiduciato, si rincuora considerando l'esempio generoso di tanti ragazzi. Ma ora proprio a questi amici non più giovani, magari con qualche acciacco e tante ore da riempire solo di televisione, si rivolge. Prova ad elencare, come fece in televisione un noto scrittore: 10 buoni motivi per...fare volontariato. Quindi, faccio volontariato perché:
- Mi spinge ad uscire materialmente dalle quattro mura di casa per scoprire altre realtà; - Mi obbliga ad uscire da me stesso e dai miei guai per guardare gli altri; - Tiene in allenamento la mia intelligenza, il mio cuore, spesso anche muscoli e sistema nervoso! - Mi fa incontrare molte nuove persone che spesso diventano buoni amici; - Mi dà occasioni per scoprire in me qualità o capacità che ignoravo di avere, che non avevo mai utilizzato - Senza le tensioni e le rivalità che il lavoro stipendiato comporta, imparo a collaborare veramente, riconosco aspetti difficili del mio modo di essere, e superandoli acquisto sicurezza - Si fanno buone cenette insieme (si chiamano “cene di lavoro”)! - A volte mi arrabbio, a volte rido, a volte mi stanco...ma tutto serve a farmi sentire vitale! - Si va in gita (si chiamano gite sociali) e si scoprono posti nuovi che da soli non è sempre facile raggiungere. - Nota mondana: uscendo, stando tra la gente non puoi indossare vestagliette e pantofole (se uomo canotta e pigiama): devi prendere cura della tua persona!!
*Pennablù*
, 2011