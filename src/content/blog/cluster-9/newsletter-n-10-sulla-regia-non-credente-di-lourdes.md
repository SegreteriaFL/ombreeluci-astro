---
title: "Newsletter n. 10 - Sulla regia non credente di \"Lourdes\""
date: 2020-02-22
author: Redazione
slug: newsletter-n-10-sulla-regia-non-credente-di-lourdes
wp_id: 16598
original_url: "https://www.ombreeluci.it/?p=16598"
cluster_id: 9
has_comments: false
umap_x: 9.163081169128418
umap_y: 7.960392951965332
umap_z: 3.5073583126068115
issue_number: OEL-152
---

*21 Febbraio 2020*

### Sulla regia non credente di *Lourdes*

È in arrivo nei cinema italiani il documentario *Lourdes* (2019) dei registi francesi Thierry Demaizière e Alban Teurlai. Meraviglioso secondo tanti, discutibile per altri, si tratta di un'opera che cerca – laicamente, da parte di una regia non credente – di capire cosa spinga ogni anno 6 milioni di persone a raggiungere la grotta di Bernadette. Lourdes – luogo vissuto da tanti di noi con fede e senza fede – suscita ricordi, speranze, dolori e calore. Chi ha la sua Lourdes, la troverà o non la troverà nel documentario che sta facendo il giro del mondo; per chi non v'è mai stato, l'opera di Demaizière e Teurlai potrà avvicinare o allontanare dall'andarci. Proprio per cercare di restituire almeno scampoli di questa varietà, vi proponiamo due commenti al documentario, uno del critico cinematografico del nostro giornale, [Claudio Cinus](https://www.ombreeluci.it/2020/quando-la-comunita-accoglie-senza-giudicare/) (che a Lourdes non è mai andato), e quello di [Serena Sillitto](https://www.ombreeluci.it/2020/la-mia-lourdes-e-quella-di-registi-demaizere-e-teurlai/) , che dal 1996 parte per Lourdes ogni anno con l'Unitalsi.

"La Chiesa sta cambiando. Diviene più evangelica. Non è però facile entrare in pratiche che sembrano nuove, della novità di un’accoglienza che il nostro papa Francesco ricorda invece essenziale per vivere il Vangelo”. Così Padre [Paul Gilbert](https://www.ombreeluci.it/chisiamo/#gilbert) , gesuita da anni molto vicino alle comunità di Fede e Luce romane, avvia [la sua riflessione](https://www.ombreeluci.it/2020/perche-non-ascoltiamo-la-risposta-di-gesu/) sull’articolo di Justin Glyn pubblicato da Civiltà Cattolica (n. 4069). Ancora un’eco interessante per approfondire meglio la necessità teologica di un nuovo sguardo sulla fragilità dell’essere umano: la consapevolezza che la Chiesa si stia muovendo, rivelando margini di miglioramento nella sua fondante dimensione evangelica, fa riflettere e ben sperare.

---

**Testimonianza** – “Ricordo benissimo il primo carnevale” scrive Vittoria Lombardo, mamma di Antonella, che [ci racconta](https://www.ombreeluci.it/2020/il-primo-carnevale-di-antonella/) – tornando all'infanzia di sua figlia a Reggio Calabria – come avveniva la scelta del costume per la maschera a scuola.

Scelta che doveva combinare le passioni della piccola con la sua difficoltà di deambulare. Finché, dopo tanta riabilitazione, il sogno di Antonella si realizza: è il tanto sospirato costume da fata. A voi, cari lettori, buon carnevale, e buona scelta della maschera!

---

### [**Il blog di Benedetta**](https://www.ombreeluci.it/il-blog-di-benedetta/)

#### [Se aspetto poco poco, arriva la risposta](https://www.ombreeluci.it/2020/se-aspetto-poco-poco-arriva-la-risposta/)

Mi piace un sacchissimo il cellulare. Io ho il mio cellulare. Ma non mi piace usare il mio cellulare. Non lo so perché ma non mi piace. Io uso sempre il cellulare di mamma. [Continua a leggere...](https://www.ombreeluci.it/2020/se-aspetto-poco-poco-arriva-la-risposta/)

---

### Agenda

**Al cinema** - Cresce l'iniziativa Visioni Aperte di [Cinemanchìo](http://www.cinemanchio.it/) che coinvolge le sale con proiezioni Autism Friendly. Dopo le sale del circuito UCI, che [ogni domenica mattina](https://www.ucicinemas.it/eventi-uci/rassegne/kidsclub/) propongono un titolo con adattamento ambientale, si aggiungono anche gli appuntamenti mensili del [Cinema delle Province a Roma](https://www.cinemadelleprovincie.it/visioni-aperte/) , del [Cinema Filo di Cremona](http://www.cinemanchio.it/programma-di-filocinekids-a-cremona/) e del [Cinema Vittoria di Locri](https://www.pndn.it/2020/01/12/visioni-aperte-secondo-appuntamento/) .

**Collecchio (PR)** - L'Assistenza Volontaria di Collecchio, Sala Baganza e Felino, e l'Associazione Liberi di Volare hanno presentato [un corso di primo soccorso](https://www.abiliaproteggere.net/2020/02/14/corso-di-primo-soccorso-colecchio/) gratuito studiato per le persone con disabilità. Due giornate, il 29 febbraio e il 14 marzo sostenute anche dal Ministero del Lavoro e delle Politiche Sociali e dalla Regione Emilia Romagna.

**Roma** - Fino al 14 marzo, il [progetto Sensuability è in mostra](https://www.disabili.com/amici-e-incontri/articoli-amici/i-fumetti-contro-il-tabu-su-sesso-e-disabilita) alla Casa del Cinema di Roma con fumetti e illustrazioni di artisti come Milo Manara, Frida Castelli, Stefania Infante e Pietro Vanessi per rappresentare senza pregiudizi la sessualità delle persone con disabilità.

### Vita Fede e Luce

Il movimento si espande e si arricchisce di un nuovo splendido semino nella città culla del cristianesimo: Nazareth! [Il primo incontro](https://www.facebook.com/fedeeluceonlus/photos/a.573581926014876/2950530784986633/?type=3&theater) è avvenuto pochi giorni fa come diretta conseguenza della visita, il mese scorso, della vicecoordinatrice internazionale, Angela Grassi e della coordinatrice di Un Fiume di Pace, Liliana Ghiringhelli.

Nel weekend dal 14 al 16 febbraio, don Marco Bove e una delegazione delle comunità romane hanno tenuto un corso di formazione per un'altra comunità nascente, La casa della Pace di Tirana.

Per chi si fosse perso lo spettacolo de Il Canto di Natale, della Comunità di San Gregorio, sul [sito di Fede e Luce](http://www.fedeeluce.it/2020/02/21/canto-di-natale-le-foto-dello-spettacolo/) è possibile rivivere la serata con una galleria di foto.

Per altre notizie seguici su Facebook e su Twitter.

**Numeri passati Iscriviti e ricevila ogni quindici giorni **