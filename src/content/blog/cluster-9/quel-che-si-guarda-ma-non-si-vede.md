---
title: Quel che si guarda ma non si vede
date: 2021-11-29
author: Enrica Riera
slug: quel-che-si-guarda-ma-non-si-vede
wp_id: 27578
original_url: "https://www.ombreeluci.it/?p=27578"
cluster_id: 9
has_comments: false
umap_x: 8.804475784301758
umap_y: 8.310579299926758
umap_z: 3.5764615535736084
issue_number: OEL-156
---

Diego (Stefano Accorsi) viene convocato da Paris (Thomas Trabacchi), responsabile del centro diurno che accoglie persone con fragilità psichica. I due hanno una conversazione e Diego cerca di spiegare all’esperto cosa, a volte, lo faccia innervosire (del resto Diego è stato appena licenziato dal ristorante in cui lavora come cuoco per aver messo tutto a soqquadro, dopo che un collega ha rivoluzionato la posizione della farina in dispensa). «Se io ho il telefono poggiato sulla parte destra del tavolo – dice per l’appunto a Paris –, perché tu dovresti spostarlo a sinistra?». Come a dire: «Che male può fare quel telefono a destra?». Un semplice spostamento può, infatti, rappresentare un problema. **E per Diego, questa cosa che agli occhi di tutti è innocua, un problema, lo è sicuramente.** Mentre la conversazione prosegue, tuttavia, c’è un particolare che ai più attenti non può sfuggire: lo stesso Paris, il cui telefono è stato utilizzato da Diego per l’esempio di cui sopra e dunque spostato, si infastidisce per quanto avvenuto e riposiziona, così, il cellulare nel modo corretto. Ecco, questa scena, una delle prime, di *Marilyn ha gli occhi neri* , il film di Simone Godano attualmente nelle sale cinematografiche, ne racchiude l’intero significato: siamo tutti matti; anzi, per meglio dire, **non esiste dicotomia tra chi si professa normale e chi rientra in quell’etichetta, che perlopiù gli viene attribuita dalla società, di non normale** .

Ma andiamo con ordine. Il centro diurno, alle cui riunioni Diego inizia a partecipare, è frequentato anche da Clara (Miriam Leone), la cui psicosi è quella di essere una bugiarda patologica. È grazie ai due, Diego e Clara, che però si concretizzerà una grande idea: dare vita, nel centro, a un laboratorio di cucina, poi ristorante, il Monroe, all’interno del quale chi presenta un certo disagio può lavorare e sì, accogliere il mondo di fuori, che spesso fa paura perché caratterizzato da una serie illimitata di pregiudizi. **Il risultato non può che essere la dimostrazione di quanto un’impresa, che sembrava impossibile, possa diventare effettiva, realtà** (quel tipo di imprese, tra l’altro, che Ombre e Luci [racconta con costanza](https://www.ombreeluci.it/progetti/) ). In *Marilyn ha gli occhi neri* , pertanto, si squarcia, in maniera agrodolce e non banale, un vero e proprio tabù, attraverso la rappresentazione sul grande schermo, di ciò che molte volte si vuole tenere nascosto, di ciò che «si guarda ma non si vede»: ci sono le storture che fanno parte di noi, i cosiddetti scarti e scartati della e dalla comunità, le inadeguatezze in cui possiamo riconoscerci perché quella che pocanzi è stata definita fragilità mentale ci riguarda, non deve lasciare alcuno indifferente.

È insomma la storia, quella del film, di **due e più solitudini che si incontrano e, grazie al potere della condivisione, riescono a salvarsi.** «Io sono tutta sbagliata», dice a un certo punto Clara, rivolgendosi a Diego. Quest’ultimo risponde: «Tu vai bene così come sei». Accettarsi, quindi, senza doversi nascondersi o aver timore di affrontare il mondo, la vita.

Breve chiosa: quando chi scrive s’è recata a vederlo, il film, oltre alla paura di incorrere in una rappresentazione semplicistica del disagio mentale, ne aveva un’altra di paura: la possibilità, non remota, che la sala sghignazzasse, senza riflettere, davanti ai tic, alle manie o alle nevrosi dei personaggi. Così non è stato, in entrambi i casi: nessuno ha riso e l’opera – in maniera semplice e non semplicistica – ha avuto e ha **il pregio di raccontare con forza quell’umanità spezzata che sì, è riuscita a bucare lo schermo e a lasciare qualcosa allo spettatore.**

*Editoriale* [**Stupiti e grati**](https://www.ombreeluci.it/2022/stupiti-e-grati/) di *Cristina Tersigni*

*Focus: Alle radici di cinquant'anni di storia* [**Come non perdere quanto abbiamo vissuto?**](https://www.ombreeluci.it/2022/come-non-perdere-cio-che-abbiamo-vissuto/) *di Marie-Hélène Mathieu* [**Jerome Lejeune**](https://www.ombreeluci.it/2022/jerome-lejeune/) *di Cristina Tersigni* [**Loïc che oggi continua a benedirci**](https://www.ombreeluci.it/2022/loic-che-oggi-continua-a-benedirci/) *di Angela Grassi* [**Le caramelle e la forza di suor Ida Maria Ferri**](https://www.ombreeluci.it/2022/le-caramelle-e-la-forza-di-suor-ida-maria-ferri/) *di Cristina Tersigni * [**Ci siamo svegliati**](https://www.ombreeluci.it/1974/insieme-primo-articolo/) *di Enzo Ferrazzoli * [**È nato qualcosa che nessuno aveva previsto**](https://www.ombreeluci.it/2022/e-nato-qualcosa-che-nessuno-aveva-previsto/) *di Vito Giannulo*

*Intervista * [**Poco a sud dell'Equatore**](https://www.ombreeluci.it/2022/poco-a-sud-dellequatore/) *di Cristina Tersigni*

*Testimonianza * [**Le donne e gli uomini della seconda fila**](https://www.ombreeluci.it/2022/le-donne-e-gli-uomini-della-seconda-fila/) *di Giovanni Intini*

*Associazioni * [**Dai tram notturni alle luci del palco**](https://www.ombreeluci.it/2022/dai-tram-notturni-alle-luci-del-palco/) *di Silvia Camisasca*

*Spettacoli * [**Quel che non si guarda ma non si vede**](https://www.ombreeluci.it/2021/quel-che-si-guarda-ma-non-si-vede/) *di Enrica Riera*

[**Dialogo aperto**](https://www.ombreeluci.it/2022/dialogo-aperto-n-156/)

*Libri * [**Noi due siamo uno**](https://www.ombreeluci.it/2022/noi-due-siamo-uno-recensione/) *di Matteo Spicuglia * [**Speranza**](https://www.ombreeluci.it/2022/speranza-recensione/) *di Gianni Rodari * [**Basaglia, il dottore dei matti**](https://www.ombreeluci.it/2022/basaglia-il-dottore-dei-matti-recensione/) *di Andrea Laprovitera e Armando Miron Polacco * [**Il mistero del London Eye**](https://www.ombreeluci.it/2022/il-mistero-del-london-eye-recensione/) *di Siobhan Dowd*

*Diari* [**Stavolta ho tifato per la Primavera dell'Empoli**](https://www.ombreeluci.it/2022/stavolta-ho-tifato-per-la-primavera-dellempoli/) *di Benedetta Mattei* [**L'oro che sta per terra**](https://www.ombreeluci.it/2022/loro-che-sta-per-terra/) *di Giovanni Grossi*