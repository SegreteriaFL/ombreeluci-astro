---
title: Ho amici in paradiso - Recensione
date: 2017-03-16
author: Redazione
slug: ho-amici-in-paradiso-recensione
wp_id: 39680
original_url: "https://www.ombreeluci.it/?p=39680"
cluster_id: 9
has_comments: false
umap_x: 8.717817306518555
umap_y: 8.843047142028809
umap_z: 3.2509336471557617
issue_number: OEL-140
---

Il
film è interpretato da ragazzi disabili e attori professionisti. Racconta una disabilità scanzonata, senza drammi che da una lettura di sé stessa non attraverso diagnosi ma attraverso emozioni, affetti, amori; tutto ciò che è in grado di segnare il passaggio da insieme di cellule a persona. La parte più convincente, che è poi il paradigma della trama, è l'incontro casuale ma forzato tra un uomo di successo con l'indole al guadagno facile ed uno degli ospiti dell’Istituto don Guanella di Roma. Da un’iniziale distanza fisica e morale si avvierà un percorso che diventerà esistenziale, metafora del perdersi per ritrovarsi. Sorprende notare, ma forse neppure troppo, come tutti i personaggi che interagiscono con i protagonisti con disabilità abbiano alle spalle un proprio personale dolore, quasi a dire che la felicità non richiede competenze, è immediata da comprendere, mentre il dolore ti chiede spazio, tempo, silenzio. Dopo diversi ostacoli il risultato sarà l'opportunità di saper leggere la fragilità come opportunità per sé stessi e l'aver creato legami che saranno per la vita. I dialoghi a volte non sono in grado di descrivere fino in fondo quella semplicità che confonde i sapienti, mantenendosi più sulla fragilità che intenerisce e commuove. Un tentativo coraggioso tutto sommato ben riuscito.
*Marcella Potenza*
, 2017