---
title: Give Me Liberty
date: 2020-06-06
author: Claudio Cinus
slug: give-me-liberty
wp_id: 18659
original_url: "https://www.ombreeluci.it/?p=18659"
cluster_id: 9
has_comments: false
umap_x: 8.915116310119629
umap_y: 8.28643798828125
umap_z: 3.154243230819702
issue_number: OEL-152
---

Nato in Unione Sovietica, per inseguire il sogno di diventare regista Kirill Mikhanovsky si è trasferito negli Stati Uniti, a Milwaukee, mantenendosi attraverso vari lavori, tra cui l’autista di un pulmino per persone con disabilità. Questa duplice esperienza di vita e di lavoro è confluita nel film *Give Me Liberty* (2019). Il protagonista è infatti un giovane autista di origine russa che durante il turno in cui deve trasportare alcune persone con difficoltà motorie attraverso una città quasi bloccata, si trova costretto a stipare nel suo pulmino un nutrito e rumoroso gruppo di anziani russi bisognosi di un passaggio.

Il risultato è un mix esplosivo e spassoso negli spazi stretti dell’automezzo, con un continuo balletto di saliscendi e chiassose discussioni tra inglese e russo. La vitalità dei personaggi è tale da abbattere ogni barriera, quelle linguistiche ma anche quelle fisiche: è un film caotico *Give Me Liberty* , un film che mette in scena persone comuni eppure a modo loro eccezionali, che non abbellisce la realtà ma la mostra per quel che è, senza drammi e senza patetismi, divertente e nevrotica. Sfruttando alla perfezione, nello sviluppo di questa esile trama, anche l’esperienza reale del Milwaukee Eisenhower Center dedicato alle persone con disabilità, che viene pacificamente invaso dai vivaci russi, un po’ disorientati, ma molto divertiti. Oltre al giovane protagonista Chris Galust, il film segna anche l’esordio al cinema della coprotagonista Lauren “Lolo” Spencer, attrice nera e con disabilità, perfettamente a suo agio nel mostrare la frustrazione di chi dipende da qualcun altro per gli spostamenti a lungo raggio, ma altrettanto dotata di grazia, bellezza, sentimenti e romanticismo – come qualsiasi ragazza della sua età.

Anche il confidente del protagonista, tipico personaggio di contorno da commedia, dona le sue perle di saggezza dal letto dove si trova a causa di una malformazione: ma nessuno spettatore baderà al suo aspetto più di quanto non badi alle sue preziose parole, come infatti fa il giovane autista che lo ascolta rapito. Candidato a quattro Oscar, tra cui quello per la migliore attrice non protagonista, nell’edizione 2020 degli Indipendent Spirit Awards (premio del cinema indipendente americano che si tiene il giorno prima dell’Oscar) il film ha vinto il *John Cassavetes Award* , riservato alle pellicole dal budget inferiore ai cinquecentomila dollari. Prima *Give Me Liberty* aveva ricevuto l’illustre *Seal of Authentic Representation* della Ruderman Foundation per l’accurata rappresentazione delle persone con disabilità.

*Editoriale* ** ** **E sono 150!** di Cristina Tersigni

*Focus: Piccolo e grande schermo* **La varietà in cui viviamo** di Giulia Galeotti **Interpreti di se stessi** di Giulia Galeotti **Give Me Liberty** di Claudio Cinus **Years and Years** di Matteo Cinti **Quando ha recitato sottovento** di Daniele Cogliandro **Due fratelli e la brigata inglese** di Giulia Galeotti ...e per approfindire, c'è il nostro **speciale [Cinema e disabilità](https://www.ombreeluci.it/2019/speciale-cinema-e-disabilita/)** .

*Intervista* **Corrispondenze (e zoomate) dalla Russia** di Cristina Tersigni

*Testimonianze* **Una piccola malga** di Lucina Spaccia

*Dall'archivio* [**Abitare la speranza**](https://www.ombreeluci.it/2002/abitare-la-speranza/) di Mariangela Bertolini

*Associazioni* **Risposte concrete per bisogni concreti** di Enrica Riera

*Fede e Luce* **Vicini a distanza** di Angela Grassi

*Spettacoli* [**La sfida di rileggere le scene del cinema**](https://www.ombreeluci.it/2020/sensuability/) di Matteo Cinti

*Rubriche* **Dialogo Aperto n. 150** **Vita Fede e Luce n. 150**

*Libri* **Il dono oscuro** di John M. Hull **I bambini sono speranza** di Papa Francesco **Diversi** di Gian Antonio Stella **Tempo di imparare** di Valeria Parrella

*Diari* **La differenza tra Shakespeare e Insinna** di Benedetta Mattei **Come sono cambiato in questi anni** di Giovanni Grossi