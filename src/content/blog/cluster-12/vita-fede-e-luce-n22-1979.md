---
title: Vita Fede e Luce n.22, 1979
date: 1979-09-16
author: Redazione
slug: vita-fede-e-luce-n22-1979
wp_id: 45674
original_url: "https://www.ombreeluci.it/?p=45674"
cluster_id: 12
has_comments: false
umap_x: 7.964859485626221
umap_y: 7.993431091308594
umap_z: 13.242618560791016
issue_number: INS-23
---

### 10 Giugno: pochi spettatori allo spettacolo teatrale "Il cieco nato"

Domenica 10 Giugno di quest'anno (1979) il Gruppo "Fede e Luce" di S.Paolo ha messo in scena "Il Cieco nato", un collage di brani tratti dal Vangelo di Giovanni attraverso i quali si voleva mettere in evidenza il cammino che, guidati da Gesù (o che Gesù stesso), gli Apostoli e quanti credettero in Lui compirono passando dalle tenebre dell'ignoranza e del peccato alla luce della conoscenza e della redenzione. Gli attori sono stati bravissimi: molto affiatati nelle scene di insieme, precisi e chiari nella dizione, agili e armoniosi nei movimenti.

Non vogliamo fare nomi perché tutti dovrebbero essere nominati ma dobbiamo ricordare la dignitosa grazia di Maria, l'irruenza sincera di alcuni apostoli, la semplicità e la forza di Gesù, il tormento di Giuda, il fervore del viandante. Sono state applauditissime le scene cantate e mimate, particolarmente efficaci per i costumi, i giochi di luce e le canzoni suggestive. Insomma un bellissimo spettacolo che noi ci siano spellati le mani per applaudire come meritava ma che vorremmo fosse ripetuto dinanzi ad un pubblico molto più numeroso...

*Il gruppo teatrale "Fede a Luce"*

---

### Robert Michit verrà ordinato Sacerdote

"Il Signore fa giustizia all0orfano e alla vedova, ama il forestiero e gli dà pane e vesti" (Dt. 10,18) Sabato 29 Settembre 1979, ore 15.30 nella chiesa di Saint Rémy de Provence **Robert Michit** verrà ordinato Sacerdote. La sua famiglia e i suoi amici, la Comunità cristiana di St. Rémy vi invitano a condividere la loro gioia nell'amicizia e la preghiera. 2 Rue Daniel Milmaud, 13210 St. Rémy

---

### Cari amici

Cari amici, improvvisamente è mancato il papà della nostra Rosy, che alcuni di voi conoscono personalmente e altri attraverso i suoi scritti. Più che mai ora vogliamo bene a lei, alla sua mamma. Preghiamo insieme affinché questo loro grande dolore fortifichi l'amore che li unisce.

---

### Diploma di campeggiatore

Alfedena 7-14 Luglio 1976 Diploma di campeggiatore al sig. Claudio al merito di Cantante! Grazie Claudio per la tua semplicità, il tuo sorriso, la tua gioia che hai sempre portato con te, negli incontri, durante i campeggi, alle casette donandola a tutti noi. Grazie. *"Lasciate che i fanciulli vengano a me e non lo impedite; perché il regno di Dio è per quelli che rassomigliano a loro..." (Lc. 18,16)*

---

### Ultime da Cuneo

Cosa è stato per me l'incontro nazionale a Cuneo? Abbracci, saluti, vociare di bimbi, sorrisi, canti, giochi, esperienze, consigli, nuovi amici, preghiera, raccoglimento, amore, tanto amore, dei grandi verso i piccoli, dei piccoli verso i grandi, e senti Dio in mezzo a noi, e senti Cristo vivo dinanzi a te che sorride.

E ogni ora, ogni minuto che passa, impari, capisci, ami, e ricevi, ricevi, ricevi sempre da tutti ma soprattutto dai più piccoli e allora ringrazi, ringrazi tutti, ringrazi Dio, e preghi che non sia un fuoco di paglia preghi perché quei sorrisi ti restino sempre dinanzi e preghi per smantellare l'egoismo che ti separa da loro preghi per imparare ad amare come loro amano te.

*Betty*