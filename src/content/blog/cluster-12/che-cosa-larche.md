---
title: "Che cosa è l'Arche"
date: 1987-12-28
author: Anna Cece
slug: che-cosa-larche
wp_id: 6387
original_url: "https://www.ombreeluci.it/?p=6387"
cluster_id: 12
has_comments: false
tags:
  - arche
  - beatitudini
umap_x: 8.403616905212402
umap_y: 8.298768997192383
umap_z: 10.920947074890137
issue_number: OEL-20
---

L’ispirazione iniziale
*dell’ [Arche](https://www.larche.org/)*
è il messaggio evangelico delle Beatitudini e si basa sul credere che (secondo la Carta delle comunità dell’
*Arche*
) «...ogni persona, handicappata o no, ha un valore unico e misterioso... e possiede il diritto alla vita, alle cure, all’educazione, al lavoro... La persona ferita nelle sue capacità e nella sua psiche ha delle possibilità di amore che lo Spirito di Dio può far scaturire e crediamo che, proprio a causa della sua povertà, Dio la ama in maniera privilegiata... Grande è la nostra inquietudine di fronte al mondo della sofferenza... ma questa inquietudine non deve essere paralizzante. Anzi deve spingerci a lavorare per gli emarginati creando delle comunità ispirate alle Beatitudini e allo Spirito del Vangelo... dove tutti condividono le loro gioie e le sofferenze come fratelli.
**Leggi anche: [Il Chicco, ca](http://www.ombreeluci.it/1987/chicco-casa-famiglia-dellarche/)**
**[sa famiglia dell' *Arche*](http://www.ombreeluci.it/1987/chicco-casa-famiglia-dellarche/)**
Per informazioni aggiornate consulta [qui](http://www.larche-ilchicco.it/)
Tutti si riconoscono handicappati; per alcuni l’handicap è più esteriore, per altri più interiore (egoismo, orgoglio...). Queste comunità sono segnate dalla povertà che si traduce in particolare in un tenore di vita semplice e più ancora in un certo spirito di rinuncia nei confronti dei beni culturali. Le comunità dell’
*Arche*
presentano due modalità:
- i « *foyers* de vie» che danno una grande importanza all’accoglienza e all’ospitalità, verso qualunque ospite di passaggio,visitatore, o tirocinante; - le comunità di lavoro (laboratori) o di attività diverse che aiutano ad acquistare il senso della materia, a partecipare ad attività creatrici, a ricevere, quando è possibile, una formazione professionale che permetta l’inserimento nel mondo del lavoro...
Queste comunità sono inserite nella società e ne sono beneficiarie. La società offre loro, almeno in parte finanziamento, tecnici professionisti, lavoro. Le comunità, lungi dall’ignorare la società vorrebbero, come il lievito nella pasta, contribuire, a modo loro, a trasformare lo spirito (individualismo, ricerca dei piaceri, ricchezze, onori, priorità all’intelligenza e alla tecnica), a ritrovare una speranza e perciò stesso a raggiungere una scala di valori più vicina al Vangelo.

### Le persone nell’ *Arche*

L’
*Arche*
può essere così il segno di contraddizione, un punto interrogativo, un appello. Quelli che non vivono ancora questi valori... si sentono spinti a farli propri e trovano così una nuova ispirazione per la loro vita... Le comunità dell’
*Arche*
sono costituite da:
- uomini e donne feriti nel loro corpo e nella loro psiche (ragione, immaginazione, affettività profonda...) che sono al centro stesso della comunità. Sono accolti senza distinzione di religione o di ambiente sociale. Ma è data una priorità ai più diseredati e ai più abbandonati. - assistenti (con o senza formazione professionale) che hanno scelto di dividere la loro vita con persone handicappate. - professionisti, che spesso non saranno chiamati a vivere con gli handicappati. Ma faranno parte della comunità con la loro partecipazione agli obiettivi da raggiungere e l’interesse che portano verso la persona handicappata... - genitori di persone handicappate, che occupano un posto specialissimo nella comunità... Bisogna aiutare i genitori ad uscire dalla loro delusione e dalla loro tristezza per scoprire la persona unica del loro figliolo e trovare il mistero di speranza e di gioia nella e a causa della sofferenza. - persone che hanno passato (o meno) un periodo di tempo al *foyer* e che, non potendo o non volendo stabilirvisi, ci vivono però col cuore e con lo spirito a livelli d’impegno molto diversi... A volte possono essere dei veri ispiratori o animatori e contribuire all’irradiamento dell’ *Arche* . - vicini: gli abitanti del villaggio o del quartiere, anch’essi hanno un posto specifico nella comunità.
Le comunità sono felici di accoglierli e cercano di creare un clima di sostegno, di stima, di amicizia reciproca. Riavvicinando con legami profondi persone di ogni età, di ogni livello intellettuale, di ogni rango sociale, l’
*Arche*
vorrebbe contribuire a realizzare quell’unità alla quale Gesù chiama tutti. Al centro di questa unità c’è il piccolo, il povero, il debole, il sofferente al quale Gesù ha manifestato la sua predilezione e con il quale si è identificato».

### Struttura legale

Dal punto di vista legale
*il Chicco*
, come le altre comunità dell’
*Arche*
, è una Associazione (con relativo Consiglio diAmministrazione formato da dieci membri) che economicamente riceve due tipi di contributi:
- dallo Stato, sotto forma di assegno di accompagnamento e di sussidio di mantenimento; - e dalla Provvidenza, sotto forma di regali, donazioni, piccole iniziative private e tutto ciò che nasce dall'amicizia e dal desiderio che le persone possono avere di contribuire in qualche modo al loro cammino.
In quanto ente,
*Il Chicco*
(Arca Lazio - Via Ancona, 1 — 00043 Ciampino (RM) mantiene relazioni con la Provincia, la Regione e il Comune (di Ciampino). Questo articolo è tratto da
[Ombre e Luci n.20, 1987](http://www.ombreeluci.it/project/numero-20-e-il-padre/)

#### Editoriale

[Basta poco per non farci sentire soli](http://www.ombreeluci.it/1987/basta-poco-non-farci-sentire-soli/)
di
*Mariangela Bertolini*

#### Dossier: Il ruolo del padre

[Sono il papà di Francesca...](http://www.ombreeluci.it/1987/sono-il-papa-di-francesca/)
di
*Antonio*
[Il padre assente](http://www.ombreeluci.it/1987/il-padre-assente/)
di
*E. C.*
[Con suo padre](http://www.ombreeluci.it/1987/con-suo-padre/)
di
*Redazione*
[Umili gesti che sono tutta una vita](http://www.ombreeluci.it/1987/umili-gesti-tutta-vita/)
di
*Anna Cece*
[Quanti sanno...?](http://www.ombreeluci.it/1987/quanti-sanno/)
di
*Paolo Bertolini*
[Atteso a braccia: aperte domande al dr. Odile Réthoré](http://www.ombreeluci.it/1987/atteso-braccia-aperte/)

#### Altri articoli

[Il Chicco — (casa-famiglia dell'Arche)](http://www.ombreeluci.it/1987/chicco-casa-famiglia-dellarche/)
di
*Anna Cece*
[Che cosa è l'Arche](http://www.ombreeluci.it/1987/che-cosa-e-larche/)

#### Rubriche

[Dialogo aperto](http://www.ombreeluci.it/1987/dialogo-aperto-n-20/)
[Vita di Fede e Luce](http://www.ombreeluci.it/1987/vita-fede-luce-n-20/)

#### Libri

[Handicap e comunità cristiana](http://www.ombreeluci.it/1987/handicap-comunita-cristiana-un-esperienza-spunti-pastorale-gli-handicappati-psichici-gravi/)
di
*Renato Rondini*
[A nome di tutti i miei](http://www.ombreeluci.it/1987/nome-tutti-miei/)
di
*Jean-Pierre Goetghebeur*