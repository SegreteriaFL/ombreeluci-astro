---
title: "La forza dell'ortoterapia arriva ad Alessandria"
date: 2018-06-26
author: Redazione
slug: la-forza-dellortoterapia-arriva-ad-alessandria
wp_id: 9147
original_url: "https://www.ombreeluci.it/?p=9147"
cluster_id: 12
has_comments: false
tags:
  - educazione
  - terapia
  - inclusione
umap_x: 7.863342761993408
umap_y: 7.809741973876953
umap_z: 7.788849353790283
issue_number: OEL-144
---

Prosegue la collaborazione tra
**Abilitando**
e il
**Rotary International**
con l’obiettivo di dare un aiuto concreto alla comunità dei disabili, i cui bisogni sono emersi anche durante l’organizzazione dell’evento
**Abilitando 2017**
. La folta partecipazione di pubblico e l’importanza dell’evento, sottolineata anche dal riconoscimento della Medaglia del Presidente della Repubblica e dall’Alto Patrocinio del Parlamento Europeo ha permesso all’associazione di elaborare alcuni progetti con il Rotary club di Alessandria in stretta sintonia con enti e associazioni del territorio alessandrino. Grazie al finanziamento del Grappolo, un comitato composto da diversi Rotary Club del basso Piemonte e della Liguria, l’Associazione Abilitando è riuscita a completare con consulenza mirata in ambito tecnologico, una serie di
**tre progetti inerenti l’inserimento lavorativo, scolastico e sociale di persone con disabilità**
. Il primo progetto è stato presentato lunedì 25 giugno alle 17 all’Orto Botanico di via Monteverde. È stato elaborato in stretta collaborazione con l’associazione Rna Natura e Ragazzi e ha come filo conduttore la
**green therapy**
e l
**’ortoterapia**
la cui efficacia è dimostrata nell’ambito di molte patologie psichiatriche: curare un fiore e una pianta insegna al bambino e all’adolescente come curare sé stesso. Approfittando del fatto che il Giardino Botanico è dotato di accesso WiFi, l’
**Associazione Rna Natura e Ragazzi**
verrà dotata di tablet e applicazioni informatizzate in grado di guidare utenti con disabilità diverse su percorsi specifici e approfondire i temi legati all'ambiente. La scelta di dotare Rna di tablet è stata studiata in particolare per migliorare la comunicazione tra i volontari dell’associazione e persone con autismo. Inoltre, utilizzando QRCode collegati a informazioni puntuali delle singole piante, darà la possibilità di accedere ad una guida multimediale anche a persone sorde durante le visite alle serre migliorando così in modo rilevante l'esperienza fatta. I tablet diventerebbero così per i visitatori disabili strumenti per relazionarsi con gli ambienti e le piante anche in base alle loro competenze, approfondendo così i vari percorsi tematici didattici presenti, per esperti e ricercatori, per studenti fino ai bambini più piccoli. Questo modello interviene anche sulla famiglia del bambino/ragazzo disabile con attività volte al miglioramento della qualità della relazione. Fonte:
[Alessandria News](http://www.alessandrianews.it/societa/abilitando-green-therapy-ortoterapia-giadino-botanico-159816.html)
<h3>Bastano 2€ al mese per sostenere Ombre e Luci. Dona subito.</h3><br><!-- --><form action="https://www.paypal.com/cgi-bin/webscr" method="post" target="_top"><!-- --><input type="hidden" name="cmd" value="_s-xclick"><!-- --><input type="hidden" name="hosted_button_id" value="UVHBN3Z23AM6N"><!-- --><input type="image" src="https://www.paypalobjects.com/it_IT/IT/i/btn/btn_donateCC_LG.gif" border="0" name="submit" alt="PayPal è il metodo rapido e sicuro per pagare e farsi pagare online."><!-- --><img alt="" border="0" src="https://www.paypalobjects.com/it_IT/i/scr/pixel.gif" width="1" height="1"><!-- --></form><!-- -->