---
title: "Tifosi dell'accessibilità"
date: 2022-05-28
author: Enrica Riera
slug: tifosi-dellaccessibilit
wp_id: 28513
original_url: "https://www.ombreeluci.it/?p=28513"
cluster_id: 12
has_comments: false
umap_x: 8.570440292358398
umap_y: 7.342275142669678
umap_z: 8.412552833557129
issue_number: OEL-160
---

Èuna storia d’amore per il calcio, inteso quale momento di socialità e aggregazione, ma anche di solidarietà e unione straordinaria. A raccontarla è uno dei suoi protagonisti, Mariano Iusi, 39enne cosentino, convivente con l’atrofia muscolare spinale e, dunque, costretto a muoversi in carrozzella. Tifoso del club calcistico della sua città – il Cosenza Calcio per l’appunto –, Mariano non ha mai pensato che la sua condizione potesse privarlo della gioia di andare la domenica a vedere la partita.

«Tutto però è cambiato – racconta – con l’avvento dei regolamenti nazionali relativi all’accessibilità negli stadi: chi, come me, su sedia a rotelle, avrebbe potuto guardare la gara soltanto dalla tribuna A e quindi in un unico settore, senza poter scegliere dove e con chi stare. Una ghettizzazione».

Da qui la nascita di Lupi a rotelle, non un’associazione tout court quanto un vero gruppo di tifosi, con disabilità e non, che inizia – prendendo in prestito il nomignolo dei tifosi del Cosenza – a farsi promotore di un cambiamento nelle coscienze e nella pratica.

«Volevamo sensibilizzare l’intera comunità; parte degli ultrà realizzarono qualcosa di unico. Era – dice Iusi – novembre 2014, ci preparavamo alla partita Cosenza-Messina e 3000 amici della curva sud si spostarono in tribuna A, mostrando un grande striscione con su scritto “Se le barriere architettoniche impediscono ai disabili di venire in curva, sarà la curva a collocarsi in tribuna A”».

Mentre narra questa storia, Mariano ancora si emoziona. «Ricordo un ulteriore striscione, quello che noi chiamiamo pezza, che suonava più o meno così: “Curva sud oltre le barriere, c’è vita sempre”. Ma c’è un’altra data fondamentale nella storia di Lupi a rotelle: è quella di febbraio 2015, quella del derby Cosenza-Reggio, quando 23 gruppi di ultrà diramarono un comunicato in cui si faceva presente la situazione».

Nel silenzio generale, è così la tribuna A a divenire fucina di colori, voci, volti senza distinzioni. Non più ghetto, ma grande abbraccio tra persone. «Fu allora – prosegue Iusi – che nacquero legami imprescindibili e, ancora, fu quello il momento in cui rivendicammo l’esistenza come Lupi a rotelle e la volontà di attuare una battaglia concreta per rendere accessibili ulteriori settori dello stadio. Così è stato, per esempio, per la tribuna B e per la curva Nord: in quest’ultimo caso abbiamo pattuito con la società la realizzazione di un accesso anche per noi».

L’impegno, intanto – il quale fa riflettere sulla struttura degli stadi, soprattutto quelli di vecchia data, in tutta Italia –, del gruppo rossoblù (questo il colore distintivo della squadra) non si arresta. «Dopo i piccoli grandi risultati ottenuti, ci proponiamo di rendere accessibili anche la tribuna vip e la curva sud. Un discorso che comunque non può non riguardare anche i settori ospiti degli stadi italiani. Ho fatto diverse trasferte e le strutture sportive non sono minimamente al passo coi tempi. Solo a Frosinone trovammo il primo settore ospiti accessibile e devo dire che è impensabile che nel 2022 chi presenta una disabilità debba sedersi solo in dati posti. Noi non vogliamo agevolazioni economiche, vogliamo agevolazioni sociali per vivere lo stadio e il calcio così come desideriamo: un momento di spensieratezza, gioia, amicizia. Proprio per questo – conclude – io, ma pure gli altri Lupi a rotelle (Roberto Giacomantonio, Silverio Miraglia, Dario Bufalo, Giuseppe Tomasi), continueremo a lottare, senza mai fermarci».

*Editoriale* [**Perché?**](https://www.ombreeluci.it/2022/perche/) di *Cristina Tersigni*

*Focus: Elaborare il lutto* [**«Papà, dove sei?»**](https://www.ombreeluci.it/2022/papa-dove-sei/) *di Anna Maria Canonico* [**Affrontare la perdita**](https://www.ombreeluci.it/2022/affrontare-la-perdita/) *di Cristina Cangemi e Matteo Tobanelli* [**Come abbiamo comunicato la morte di una persona cara**](https://www.ombreeluci.it/2022/come-abbiamo-comunicato-la-morte-di-una-persona-cara/) *di Ivana Perri* [**Cammino di trasformazione**](https://www.ombreeluci.it/2022/cammino-di-trasformazione/) *di Tiziana D'Ambrosio * [**Riannodare il filo**](https://www.ombreeluci.it/2022/riannodare-il-filo/) *di Chiara Gatti*

*Intervista * [**Se le università sono state le prime ad ascoltare**](https://www.ombreeluci.it/2022/se-le-universita-sono-state-le-prime-ad-ascoltare/) *di Silvia Camisasca*

*Testimonianza * [**Serve davvero pregare per la pace?**](https://www.ombreeluci.it/2022/serve-davvero-pregare-per-la-pace/) *di Marco Bove*

*Associazioni * [**Tifosi dell'accessibilità**](https://www.ombreeluci.it/2022/tifosi-dellaccessibilita/) *di Enrica RIera*

*Spettacoli * [**Fotografie da Chernobyl all'Afghanistan**](https://www.ombreeluci.it/2022/fotografie-da-chernobyl-allafghanistan/) *di Claudio Cinus *

*Fede e Luce* [**Specialità? «Catechista!»**](https://www.ombreeluci.it/2022/specialita-catechista/) *di Liliana Ghiringhelli*

*Dall'archivio* [**Voglia di comunicare**](https://www.ombreeluci.it/2018/voglia-di-comunicare/) di Maria Valeria Spinola

**Dialogo aperto**

*Libri * [**Siamo una rivoluzione**](https://www.ombreeluci.it/2022/siamo-una-rivoluzione-recensione/) *di Giulia Galeotti * [**Sono Vincent e non ho paura**](https://www.ombreeluci.it/2022/sono-vincent-e-non-ho-paura-recensione/) *di Enne Koens e Maartje Kuiper * [**Per sempre, altrove**](https://www.ombreeluci.it/2022/per-sempre-altrove-recensione/) *di Barbara Cagni * [**Modus Navigandi**](https://www.ombreeluci.it/2022/modus-navigandi-recensione/) *di Mauro Pandimiglio*

*Diari* [**Qualche volta voglio e qualche volta no**](https://www.ombreeluci.it/2022/qualche-volta-voglio-e-qualche-volta-no/) *di Benedetta Mattei* [**Mi piace andare al mare**](https://www.ombreeluci.it/2022/mi-piace-andare-al-mare/) *di Giovanni Grossi*