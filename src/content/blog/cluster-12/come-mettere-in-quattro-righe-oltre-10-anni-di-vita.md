---
title: Come mettere in quattro righe oltre 10 anni di vita?
date: 1979-06-16
author: Mario Collino
slug: come-mettere-in-quattro-righe-oltre-10-anni-di-vita
wp_id: 45361
original_url: "https://www.ombreeluci.it/?p=45361"
cluster_id: 12
has_comments: false
tags:
  - testimonianze-di-amici
umap_x: 7.332740783691406
umap_y: 8.379999160766602
umap_z: 11.05245590209961
issue_number: INS-23
---

**N el 1967 eravamo giovani e pieni di entusiasmo** e iniziammo ad andare a Stella Mattutina (Villaggio Medico Pedagogico) una domenica al mese per giocare con i ragazzi e per fare del "bene al nostro prossimo".

**Ci sentivamo molto bravi e tutto andò liscio per un po'** , poi l'entusiasmo sparì e pur senza tralasciare l'impegno, ci dedicammo allo sci e alle gite in montagna, ma ormai il nostro cuore era legato ai ragazzi e niente ci soddisfaceva; solo quando eravamo a Stella Mattutina con i nostri piccoli amici ci sentivamo felici.

Con un gruppo di amici decidemmo di intensificare l'attività con i ragazzi andando una domenica sì e una no. **Le suore dell'Istituto pensarono di "affidarci" due gruppi di ragazzi** : "I Passeri" e gli "Scoiattoli", che abitavano in una palazzina chiamata il "Bosco", così per tutti diventammo ‘gli amici del Bosco", nomignolo che ci rimane ancora oggi.

**Erano tempi duri per noi** ; ci incontravamo ogni sera: Mario dopo otto ore di fabbrica, una cena "volante" a base di panini, poi tre ore di scuola serale di meccanica; io, otto ore in un grande magazzino, cena volante e tre ore di scuola serale da vetrinista.

Alle 2 di sera finalmente potevamo vederci, stare insieme un po'... e parlavamo dei nostri passeri e scoiattoli.

In quel periodo l'assiduità alla preghiera con l'appoggio di Don Gasparino e del centro Missionario P. De Foucauld di Cuneo, ci è stata di grande aiuto. La stanchezza spariva appena avevano varcati i cancelli di Stella Mattutina e ci trovavano in braccio, appesi al collo, sulla schiena, abbracciati alle nostre gambe, i ventotto frugoletti sorridenti che urlavano "Ciao Mario e Betty". **Alla sera eravamo a pezzi ma il morale era alle stelle** . Nell'aprile del '72 i "Passeri" e gli "Scoiattoli furono gli invitati d'onore al nostro matrimonioe

**Dopo tre mesi iniziai ad attendere il nostro primo bimbo** . La mia gravidanza fu occasione per lunghi discorsi con i nostri ragazzi.

**Quante domande!** Il miracolo di una nuova vita in me era veramente troppo per loro! Tramite Stella Mattutina venimmo a conoscenza del movimento Fede e Luce, ci sembrò un'iniziativa bellissima e con S.Annina e altri giovani decidemmo di dare vita a un gruppo Fede e Luce qui a Cuneo. Si iniziò avvicinando alcuni genitori dei nostri Passeri e Scoiattoli poi altre famiglie si unirono. I momenti più belli della nostra vita li abbiamo trascorsi insieme come il giorno del matrimonio anche al battesimo di Claudia e a quello di Andres, il nostro secondogenito, i nostri ventotto amichetti erano presenti quali invitati d'onore.

**Quante volte ho pregato per Claudia e Andrea** quando iniziavano appena a camminare e andavamo a giocare a Stella, temevo sempre di vederli travolti dalla mischia dei ragazzi più alti che giocavano al pallone, ma loro passavano sempre traballanti tra un pallone e l'altro senza mai essere colpiti. Certo, i loro Angeli Custodi avranno avuto un bel da fare in quei momenti, ma grazie a Dio non è mai successo niente di grave.

**E così avanti, il tempo passa, il gruppo Fede e Luce cresce e crescono anche i nostri bimbi** , che attendono con gioia il sabato pomeriggio per giocare, lavorare e stare insieme agli amici di Stolla.

Essendo abituati da sempre a stare con ragazzi diversi essi trovano del tutto normale questo fatto e non si pongono tanti problemi, sembra che non capiscano... Ma alla sera quando facciamo un po' di preghiera spontanea tra noi li sento mormorare: "Gesù guarisci E., C., M. e tutti i bimbi malati come loro".

**Certo non è stato sempre facile** , abbiamo rinunciato a molte cose, ci sono state molte pene; però voltandomi indietro, ora, a 12 anni di distanza, mi accorgo di quanta gioia, quanti doni preziosi il Signore ci ha offerto su un piatto d'argento, noi abbiamo sempre preso a piene mani fermandoci di tanto in tanto a dire: "Grazie".

Se penso che eravamo partiti per dare qualcosa... ora mi accorgo come ciò che abbiamo dato è un granello di sabbia vicino alla montagna di grazie che il Signore ha dato a noi e ripenso allo parole di Gesù:

> "Cercate il regno di Dio e fate la sua volontà, tutto il resto vi sarà dato in più." (It, 6533-34).

*Mario e Betty Collino* , 1979

**[Insieme n.21, 1979](https://www.ombreeluci.it/project/insieme-n-21-bollettino-fede-e-luce-1979/) **