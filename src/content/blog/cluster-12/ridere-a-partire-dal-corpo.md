---
title: Ridere a partire dal corpo
date: 2014-09-29
author: Redazione
slug: ridere-a-partire-dal-corpo
wp_id: 38389
original_url: "https://www.ombreeluci.it/?p=38389"
cluster_id: 12
has_comments: false
tags:
  - ironia-e-disabilita
umap_x: 8.70206356048584
umap_y: 9.381139755249023
umap_z: 7.236027717590332
issue_number: OEL-128
---

Un’
esperienza che arricchisce la vita di quella freschezza che gli adulti hanno dimenticato: ridere a partire dal corpo. Ciò che sanno fare benissimo i bambini. Ciò che fanno coloro che hanno mantenuto la giocosità del genuino senso della vita. Un medico indiano Dr Madan Kataria, è l’ideatore dello Yoga della risata, nel 1995 ha iniziato con cinque persone, oggi lo Yoga della risata è presente in 65 paesi al mondo con quasi 7000 Club. Questo semplice metodo, divertente e tanto efficace, viene utilizzato per contrastare lo stress, l’ansia e la depressione. Il metodo si basa su un concetto unico, originale: “ridere senza motivo”. cioè senza dipendere dall’umorismo, dalle barzellette o dalle commedie. E tutti lo possono fare. Si chiama Yoga della risata perché si uniscono alla risata, degli esercizi di respirazione. In questo modo si ha un’immissione maggiore di ossigeno al cervello e a tutto il corpo. Il risultato è un aumento dell’energia e un miglioramento della salute; è fondato sul dato scientifico che il corpo non distingue la risata forzata, scelta, da quella spontanea. Perciò si ottengono gli stessi benefici terapeutici per quanto riguarda la salute e lo stesso giovamento dal punto di vista psicologico e relazionale. Lo Yoga della risata, adotta un metodo divertente, ma in effetti è una vera e propria terapia. Gli scienziati sono convinti che ridere abbia un valore sia preventivo che terapeutico; il riso ha aiutato molte persone, costrette a ricorrere quotidianamente a sonniferi e psicofarmaci, che ora possono dormire meglio, vedendo considerevolmente ridotto anche lo stato depressivo. Il riso aiuta a tenere sotto controllo la pressione, permettendo alla persona che ride di rilassarsi e riducendo in tal modo il rilascio di ormoni legati allo stress. Anche chi soffre di problemi cardiaci avrà un miglioramento per quanto riguarda la circolazione ed i livelli di ossigeno nel muscolo cardiaco. Il riso alza il livello degli anticorpi, può diminuire così anche la frequenza dei comuni raffreddori, mal di gola e infezioni dei bronchi. La risata aumenta i livelli di endorfine (ormoni del benessere) andando a ridurre l’intensità del dolore in coloro che soffrono di artrite, spondilite, spasmi muscolari, emicranie e cefalee. Ridere è uno dei migliori esercizi per chi soffre di asma, bronchite e per i fumatori, ne migliora la capacità polmonare ed i livelli di ossigeno nel sangue, i medici raccomandano la fisioterapia toracica per gli asmatici, il riso ha lo stesso effetto, in modo più semplice e divertente. Il metodo viene applicato da operatori formati, per la diffusione dello Yoga della risata; il dr. Madan Kataria ha previsto dei Leaders e dei Teachers, persone che con passione ed entusiasmo fanno conoscere la tecnica e guidano alla pratica degli esercizi. I Teachers sono formati direttamente dal dr. Kataria durante un workshop internazionale, il quale certifica i Teachers del Laughter Yoga International. Con tale attestato si è abilitati a presentarsi quali Insegnanti di Yoga della risata ovunque nel mondo. Oltre a praticare personalmente il metodo, altra importante funzione del Teacher è la formazione dei Leaders, ossia dei professionisti dello Yoga della risata, che diffondono la pratica della risata. a cura di
*Elisabetta Aglianò*
e
*Rita Massi*
, 2014