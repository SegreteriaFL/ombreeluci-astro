---
title: "Il Kinnor - un coro di disabili mentali e \"normali\" anima le messe domenicali"
date: 2002-06-14
author: Redazione
slug: il-kinnor-un-coro-di-disabili-mentali-e-normali-anima-le-messe-domenicali
wp_id: 24945
original_url: "https://www.ombreeluci.it/?p=24945"
cluster_id: 12
has_comments: false
tags:
  - coro-e-disabilita
umap_x: 9.250950813293457
umap_y: 10.250068664550781
umap_z: 8.911410331726074
---

Il Kinnor è una comunità che si dedica al canto: in essa persone disabiìi mentali e «normali» insieme raccolgono una sfida: assicurare la lode liturgica.

**Il Kinnor infatti si dedica all’animazione delle celebrazioni domenicali** . Lo compongono 45 coristi, un terzo dei quali ha un handicap. Eppure, tra bambini, giovani o adulti, ognuno svolge la stessa funzione, offre lo stesso servizio e scopre l’universalità della Chiesa accogliendosi l’un l’altro nella diversità.

Tutti, ma più specificatamente le persone disabili, ricevono una formazione vocale e di lettura di base di uno spartito e dell’ascolto del suono per imparare a cantare. **L’integrazione passa attraverso la formazione che comporta spirito di emulazione e favorisce notevolmente l’inserimento** .

**Disabili e non, cantano insieme durante le celebrazioni** . Nel coro sono presenti gli strumenti e capita che qualche persona disabile usi il flauto e gli strumenti di percussione. Così accade anche per le parti vocali soliste: si comincia a cantare la parte solista accompagnati da qualcuno; poi viene il momento in cui c’è abbastanza sicurezza per cantare una strofa da solo senza l’aiuto di un altro.

**Il Kinnor offre anche soggiorni di vacanza per persone disabili** . Anche in queste occasioni l’équipe degli educatori e le persone accolte assicurano le varie celebrazioni. Anche le letture della Parola non sono mai fatte solo dall’adulto che sa leggere: questi è accompagnato da una persona disabile: uno legge la Parola di Dio con l’altro. Così la Chiesa si adegua al «mai l’uno senza l’altro».

**Liturgia cantata, liturgia proclamata, ma anche liturgia gestuale:** in certi casi sarà un mimo, o una danza o altro tipo d’espressione. In questo canto i nostri fratelli e sorelle disabili ci aiutano ad abbandonare i falsi pudori e ci invitano ad esprimere la Gloria di Dio con tutto il nostro essere.

Chi fosse interessato a conoscere la didattica di apprendimento dei vari livelli messa in opera dal Kinnor può rivolgersi a: «Le Kinnor» - 48, rue Davjj - 7501 7 Parigi

*Redazione* , 2002

Stiamo ancora lavorando alla digitalizzazione completa di questo numero.