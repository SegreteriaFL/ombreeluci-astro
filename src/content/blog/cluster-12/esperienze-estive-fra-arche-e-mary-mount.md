---
title: "Esperienze estive... fra \"Arche\" e \"Mary Mount\""
date: 1976-12-20
author: Redazione
slug: esperienze-estive-fra-arche-e-mary-mount
wp_id: 43098
original_url: "https://www.ombreeluci.it/?p=43098"
cluster_id: 12
has_comments: false
tags:
  - mary-mount
  - arche
umap_x: 8.276041984558105
umap_y: 7.664312839508057
umap_z: 10.983848571777344
issue_number: INS-11
---

### L'Arche

Alcune di noi questa estate sono andate all'"Arche" di Jean Vanier. Marina Blasotti, Maria Grazia Pennisi e Cecilia Baldi per 10 giorni hanno condiviso la vita di uno dei 7 "Foyer" di Trosly.

Cecilia ci racconta: ogni Foyer è una casa in cui 15 persone vivono come una grande famiglia. Cecilia e Marina dividevano una bella camera e vivevano la vita del Foyer. "L'atmosfera è calorosa, i muri sono decorati con gusto, una chitarra è sempre a portata di mano. Le persone soprattutto sono accoglienti, ci si parla, ci si saluta, ci si aiuta nel modo più naturale del mondo".

A l'Arche - ci ha detto Cecilia -"ci sono le cose importanti; come lo stare insieme, il lavoro, la preghiera; e poi le cose secondarie come l'eleganza, le comodità, gli interessi personali. L'acqua calda è rara, trovare un asciugacapelli è una vera avventura, ma il sorriso, una canzone, un aiuto al momento opportuno, si trovano a profusione. L'eleganza non interessa nessuno, ma risiede in fondo ai cuori.

A tavola si aspettano gli altri e prima di iniziare il pesto, ognuno fa un disegnino sul suo tovagliolo di carta e l'offre al suo vicino. È questa una idea dell'Arche: dare, dare sempre... E ve ne sono tante altre“.

Quello che al di là delle apparenze ha colpito di più Cecilia è "la parità completa tra tutti. Questo, non si può spiegare, si vive..."

Conclusione : "dieci giorni sono trascorsi troppo presto, avrei desiderato restare più a lungo".

### 10 giorni nello spirito di Fede e Luce

Su iniziativa di una amica di Fede e Luce e con la collaborazione di mamme e giovani di vari paesi, un piccolo gruppo di bembini ha potuto trascorrere 10 giorni di vacanza con altri bambini della loro età.

Le suore di Mary Mount avevano messo a disposizione un locale ampio e fresco, la loro sala da pranzo, un bel parco e la piccola piscina. Giochi, canti, pasti, sieste e nuoto hanno unito i partecipanti senza distinzione di lingua, di età o di handicap.

Le cose più svariate hanno alimentato la nostra gioia: è stato festeggiato un compleanno, un gruppo di amici di scuola Serena è stato accolto nella piscina con loro e nostra grande felicità.

Molte mamme, venute per vedere, aiutare, partecipare, non avevano mai incontrato degli handicappati. In questa occasione scoprirono non senza commozione, che era possibile una vita in comune e nella gioia. Per questo, da molte parti è stato chie sto di ripetere l'esperienza il prossimo anno.