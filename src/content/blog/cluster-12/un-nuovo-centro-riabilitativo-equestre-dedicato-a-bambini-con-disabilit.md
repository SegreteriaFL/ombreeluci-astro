---
title: Un nuovo centro riabilitativo equestre dedicato a bambini con disabilità
date: 2019-09-15
author: Redazione
slug: un-nuovo-centro-riabilitativo-equestre-dedicato-a-bambini-con-disabilit
wp_id: 12939
original_url: "https://www.ombreeluci.it/?p=12939"
cluster_id: 12
has_comments: false
tags:
  - terapia
  - ippoterapia
umap_x: 6.99015474319458
umap_y: 8.04983901977539
umap_z: 7.14138126373291
issue_number: OEL-148
---

Il Comune di **Cuccaro Vetere** , guidato dal sindaco **Aldo Luongo** , con il progetto dal titolo “ **Animali e qualità della vita** ”, punta a finanziamenti a valere sul Fondo Lire U.N.R.R.A., per l’anno 2019.

Nello specifico l’Ente intende realizzare, in via sperimentale, un **centro di riabilitazione equestre rivolto principalmente a minori con disabilità.** Si tratta di un servizio capace di accogliere, per alcune ore della giornata e in un ambiente protetto, persone con disabilità con bassa compromissione delle autonomie funzionali. Gli interventi e le attività all’interno e all’esterno del Centro consentiranno di **contrastare l’isolamento e l’emarginazione sociale** delle persone diversamente abili, di mantenere i livelli di autonomia della persona e di supportare la famiglia nel lavoro di cura del centro.

Lo scopo del progetto è di supportare le famiglie più vulnerabili del territorio, nell’accudimento dei propri congiunti con disabilità. Il progetto avrà un costo di circa 88 mila euro.

Fonte: [InfoCilento](https://www.infocilento.it/2019/09/09/cuccaro-vetere-un-centro-riabilitativo-equestre-per-i-minori-con-disabilita/)

### Bastano 2€ al mese per sostenere Ombre e Luci. Dona subito.