---
title: "Chi aiuta la famiglia: gli specialisti"
date: 1992-06-06
author: Redazione
slug: chi-aiuta-la-famiglia-gli-specialisti
wp_id: 8731
original_url: "https://www.ombreeluci.it/?p=8731"
cluster_id: 12
has_comments: false
tags:
  - dritte
umap_x: 7.003108501434326
umap_y: 7.950321197509766
umap_z: 7.591131210327148
issue_number: OEL-40
---

**N.B.** : questo articolo risale al 1992. Tutte le informazioni riportate potrebbero essere non più valide.

## Terapisti della riabilitazione

Sono chiamati terapisti della riabilitazione i logoterapisti, i fisioterapisti, gli psicomotricisti, i terapisti occupazionali. Sono figure professionali distinte per il tipo di attività che svolgono. Per info:
[Associazione Professionale Psicomotricisti Italiani](https://www.appi-psicomotricisti.it/)

### Logoterapista

Il
**logoterapista**
è l’operatore professionale esperto nel trattamento preventivo e riabilitativo dei disturbi del linguaggio e della comunicazione. Interviene nei disturbi della voce, della parola e dell’apprendimento.

#### Formazione

**Corsi triennali**
in scuole universitarie o private riconosciute. A questi corsi si accede con il diploma di
**scuola superiore**
.

#### Ambiti lavorativi

Il lavoro del logopedista si svolge nelle strutture pubbliche (USSL, ospedali, ecc.) o in centri privati o privati convenzionati. Il rapporto riabilitativo è individuale, ma il terapista lavora insieme con altre figure professionali (pediatra, medico specialista, psicopedagogista, insegnante di sostegno) che si occupano della persona in difficoltà. Per maggiori informazioni rivolgersi alla:
[Federazione Logoterapisti Italiani](https://fli.it/)

### Fisioterapista

**Il fisioterapista**
è un ausiliario sanitario che pratica trattamenti, cura con esercizi fisici principalmente di ginnastica medica, attuata mediante movimenti attivi e passivi condotti allo scopo di migliorare le funzioni dei muscoli e degli arti. Pratica anche altri trattamenti come la massoterapia, la fototerapia, la balneoterapia, ecc.

#### Formazione

**Corsi triennali**
in scuole universitarie o private riconosciute dalla Regione. A questi corsi si accede con il diploma di
**scuola superiore**
.

#### Ambiti lavorativi

Il lavoro del fisioterapista si svolge nelle strutture pubbliche (USSL, ospedali, ecc.) o in centri privati o privati convenzionati. Il fisioterapista può anche esercitare come libero professionista, in uno studio privato. Per maggiori informazioni rivolgersi alla:
[A.I.T.R. Associazione Italiana Terapisti della Riabilitazione](A.I.FI. - Associazione Italiana Fisioterapisti)

### Psicomotricista

**Lo psicomotricista**
opera nel campo educativo e riabilitativo per favorire la conoscenza e coscienza dello schema corporeo ai fini espressivi e conoscitivi.

#### Formazione

Per la formazione dello psicomotricista non esistono corsi autorizzati a livelli giuridico, ma esistono scuole private con corsi triennali.

### Terapista occupazionale

**Il terapista occupazionale**
pratica un metodo terapeutico che, mediante l’uso di attività (spesso manuale artigianale) e di rapporti interpersonali, mira a diminuire o compensare gli aspetti patologici residui e a sviluppare le potenzialità dell’individuo.

#### Formazione

Corsi triennali in scuole universitarie, a titolo di terapista della riabilitazione con specializzazione in terapia occupazionale. Corsi privati presso centri di riabilitazione.

#### Ambiti lavorativi

Il lavoro delle terapiste occupazionali si svolge nelle strutture pubbliche o in centri privati e privati convenzionati. L’ambiente di lavoro è il laboratorio di attività manuale, ma il terapista «pratica» anche a domicilio della persona con handicap per aiutarla a usare tutti i mezzi necessari alla vita quotidiana. Per maggiori informazioni scrivere a:
[A.I.T.O. Associazione Italiana Terapisti Occupazionali](http://www.aito.it/aito/associazione-italiana-terapisti-occupazionali)

---

## 2. Assistente sociale

**L'assistente sociale**
è un operatore che, secondo le conoscenze e i metodi specifici della sua professione, svolge la propria attività e favore di persone, gruppi e famiglie per prevenire e risolvere situazioni di bisogno. Il suo lavoro si rivolge principalmente:
- alle madri e ai bambini - ai portatori di handicap fisici e psichici - ai giovani, in particolare per la prevenzione e la cura delle tossicodipendenze - ai minori e adulti nelle istituzioni carcerarie - ai lavoratori - agli emarginati.
Si svolge nelle USSL, nei CIM, nelle scuole, negli ospedali, nei consultori, nelle comunità parrocchiali; e presso le industrie, gli enti pubblici e privati di assistenza, il Ministero di Grazia e Giustizia ecc. La formazione dell’assistente sociale avviene oggi nelle scuole universitarie dirette a fini speciali (29 in Italia) che rilasciano un diploma abilitante all’esercizio della professione. A queste scuole si accede con i titoli previsti per i corsi di laurea. Il corso dura un triennio. Le materie riguardano i fondamenti del servizio sociale, i metodi di lavoro, il metodo e gli strumenti di ricerca, di programmazione e di organizzazione dei servizi sociali, il diritto pubblico e privato, la sociologia, la legislazione sociale, la medicina sociale e l’igiene, la psicologia e la psicopatologia dello sviluppo, ed altre opzionali. Gli esami sono 18 e almeno 500 le ore prescritte per il tirocinio. La frequenza è obbligatoria.

---

## 3. Assistente domiciliare e tutelare

Al servizio di:
- anziani - persone portatrici di handicap - minori - malati dimessi da ospedali psichiatrici

### Profilo professionale

- svolge attività di aiuto domestico, di assistenza diretta alla persona, di tutela; - svolge prestazioni igienico-sanitarie di semplice attuazione (del tipo svolto da un familiare).
I compiti devono essere finalizzati al recupero, al mantenimento e allo sviluppo del livello d’autonomia dell’utente nel suo contesto di vita, nel rispetto della sua autodeterminazione. Preparazione per la qualifica dell’operatore addetto alla assistenza domiciliare e nelle strutture residenziali tutelari:
- la gestione dei corsi è affidata alle USSL (nei centri di formazione pubblica o convenzionata); - per accedere ai corsi è richiesto: licenza della scuola dell’obbligo (media) 18 anni compiuti supera - la durata dei corsi è di 600 ore in un anno scolastico; - la frequenza è obbligatoria sia nelle attività teoriche che nel tirocinio.
I corsi devono mettere loperatore in grado di:
- prestare al destinatario il massimo dell’autonomia scegliendo le attività che più rispondono allo sviluppo delle potenzialità dell’utente; - supplire alle carenze di autonomia nelle funzioni essenziali (igienico-sanitarie e nella vita di relazione); - avere una corretta relazione con l’utente e la famiglia; - riflettere sulla propria attività e fornire relazioni sull’efficacia dei suoi interventi; - lavorare con altri operatori e altre professionalità; - conoscere la legislazione socio-sanitaria e l’amministrazione della propria USSL. (Delibera CR - 15/11/92 Reg. Piemonte).

---

## 4. Psicologo

La professione di psicologo comprende l’uso degli strumenti conoscitivi e di intervento per la prevenzione, la diagnosi, le attività di abilitazione-riabilitazione e di sostegno in ambito psicologico, rivolte alla persona, al gruppo, agli organismi sociali e alle comunità. Comprende altresì le attività di sperimentazione, ricerca e dialettica in tale ambito.

#### Requisiti per l’esercizio dell’attività

E necessario aver conseguito l’abilitazione in psicologia mediante l’esame di stato (al quale si accede con la laurea in psicologia) ed essere iscritto nell’apposito albo professionale. L'esercizio dell’attività psicoterapeutica. E subordinato ad una specifica formazione professionale da acquisirsi, dopo la laurea in psicologia o in medicina, mediante corsi di specializzazione quadriennali. Il corso di laurea in psicologia prevede cinque anni di corso (dopo la scuola superiore) con i seguenti indirizzi:
- indirizzo di psicologia dello sviluppo e della educazione; - indirizzo di psicologia del lavoro e delle organizzazioni; - indirizzo di psicologia clinica e di comunità; - psicologia generale e sperimentale.

#### Che cosa fa lo psicologo?

Molteplici sono le funzioni dello psicologo. Fra le altre:
- prevenzione: per evitare il disagio e mantenere la salute psichica; - diagnosi e psicodiagnosi individuali e di gruppo; - progettazione/organizzazione di interventi e di strutture di vario genere (individuali, gruppi, quartiere, comunità); - interventi/consulenza psicoterapeutici, di recupero e riabilitazione della salute, di orientamento scolastico e professionale; adozione e affidi; formazione del personale.

---

## 5. Educatore professionale

In Italia, a differenza degli altri Stati europei, la professione dell’educatore si sta sviluppando solo ora, con diversità fra le regioni. È una figura difficile da definire per i molteplici aspetti con i quali si configura (definizione, funzione, formazione, utenza) (1).

#### Profilo dell’educatore

«È l’operatore che, in base ad una specifica preparazione di carattere teorico-pratico, svolge la propria attività mediante la formulazione e la realizzazione di progetti educativi, volti a promuovere lo sviluppo equilibrato della personalità, il recupero e il reinserimento sociale di soggetti portatori di menomazioni psicofisiche e di persone a rischio e in situazioni di emarginazione sociale» (2).

#### Preparazione e formazione

Schematicamente, riprendendo modelli formativi presenti in Italia, la formazione dovrebbe comprendere:
- area della formazione teorica: • discipline professionali (metodi e tecniche educative, progettazione, organizzazione, valutazione); - discipline pedagogiche, psicologiche, medico-sanitarie, antroposociologiche, giuridiche e di politica e legislazione sociale; - area della formazione pratica (tirocinio professionale guidato); - area della formazione tecnico-esercitativa (per sperimentare e utilizzare tecniche e strumenti diretti all’intervento educativo, tramite laboratori, stages, esercitazioni).
**Ammissione ai corsi.**
- (In generale) Titolo di studio di scuola secondaria superiore. - Frequenza obbligatoria per almeno 3/4 dell’orario previsto.
Per l’importanza che tali figure, a nostro avviso, potranno avere nel futuro, soprattutto come responsabili di Comunità alloggio e Case famiglia per portatori di handicap, riportiamo sotto l’elenco delle Scuole e dei Corsi per educatori. (Dal libro citato in nota). (1) Per chi desidera approfondire l’argomento v. «Ceducatore professionale oggi», Vita e pensiero, Milano, 1990, L. 32.000. (2) Definizione sul Bollettino Ufficiale della Regione Lombardia n. 19-10/V, 1989. Questo articolo è tratto da
Ombre e Luci n.39, 1992

#### Editoriale

[Oltre la famiglia: gli specialisti, gli amici](http://www.ombreeluci.it/1992/oltre-la-famiglia-gli-specialisti-gli-amici/)
di
*M. Bertolini*

#### Articoli

[Lelia](http://www.ombreeluci.it/1992/lelia/)
di
*N.Schulthes*
[Giacomo](http://www.ombreeluci.it/1992/giacomo/)
di
*M.T. Mazzarotto*
[Roberta](http://www.ombreeluci.it/1992/roberta/)
di
*S. Sciascia*
[Viviana](http://www.ombreeluci.it/1992/viviana/)
di
*C. Frassineti*
[Come essere amici](http://www.ombreeluci.it/1992/come-essere-amici/)

#### Le schede: gli specialisti

[Chi aiuta la famiglia: gli specialisti](http://www.ombreeluci.it/1992/chi-aiuta-la-famiglia-gli-specialisti/)

#### Rubriche

[Vita Fede e Luce](http://www.ombreeluci.it/1992/dialogo-aperto-n-39/)

#### Libri

[La pazzia e l'amore](http://www.ombreeluci.it/1992/la-pazzia-e-lamore-un-cammino-verso-lanima-del-malato-di-mente/)
,
*Gertrud Schwing*
[L’ascolto che guarisce](http://www.ombreeluci.it/1992/ascolto-che-guarisce/)
,
*AA.VV.*
[Giobbe, perché? - Dialogo di una madre](http://www.ombreeluci.it/1992/giobbe-perche-dialogo-di-una-madre/)
,
*Janine Chanteur*
[Quando la crisi insegna a vivere](http://www.ombreeluci.it/1992/quando-la-crisi-insegna-a-vivere-esperienza-positiva-del-dolore/)
,
*Erika Schuchardt*