---
title: "«Ora so perché pianto dei fiori»"
date: "1995-12-30"
author: "Redazione"
theme: "cluster-0"
cluster_id: 0
slug: "ora-so-perche-pianto-dei-fiori"
lang: it
wp_id: 10409
has_comments: false
tema_code: "T04"
tema_label: "Comunità, accoglienza e inclusione"
categoria_menu: "Comunità"
issue_number: OEL-51
---

Vorremmo che questa rubrica rimanesse presente in ogni numero di Ombre e Luci, per portare un contributo — grande o piccolo — a questo edificio vitale per voi genitori, per voi, amici, bisognosi di una vita da adulti a misura vostra; di una casa che sia più di un semplice tetto, ma un luogo dove trovare sicurezza e calore. Nell’ultimo numero abbiamo fatto l’elenco delle comunità alloggio da noi visitate e presentate per la loro qualità. Oggi, ecco un piccolo decalogo da meditare e da mettere in pratica per poter creare dei veri «luoghi di vita» per i nostri figli più grandi.

### Per creare un «luogo di vita» bisogna:
Avere un progetto di vita per loro:** una comunità alloggio non è solo una casa: è un modo di viverci, di crescere gli uni con gli altri.
Vivere con loro e non accontentarsi di vivere accanto a loro:** è ciò che aspettano di più da noi.
Che ognuno dimentichi il suo titolo di studio** per prendere il suo posto nella casa: ognuno porterà il suo contributo e le sue competenze, certo, ma senza etichette e pretese.
Adattarsi continuamente:** si tratta di collaborare a un progetto che si vive insieme. Bisogna adattarsi alla vita della casa e non adattare la casa sulle proprie esigenze.
Poter contare gli uni sugli altri:** vivere insieme non è facile; solo una vera lealtà e un vero spirito d’équipe può non far perdere la tramontana.
Essere capaci di rimettersi in discussione:** la vita comunitaria con persone in difficoltà a volte ci mette di fronte ai nostri limiti. Troppe certezze su noi stessi possono essere distruttive.
Accettare di darsi il cambio e di non essere mai soli** ad affrontare i momenti difficili che si presenteranno senza alcun dubbio.
Essere aiutati e poter parlare:** un sostegno, un accompagnamento dell'équipe nella traversata della vita — che è la comunità — sono fondamentali.
Essere certi che vi si troverà più di quel che si darà:** un giovane educatore al quale veniva chiesto. «Non hai paura di lasciarci la pelle in un mestiere così divorante e faticoso?» rispondeva: «No. ho scoperto il più bel mestiere del mondo», e ha aggiunto parlando di un ragazzo autistico che lavorava in giardino con lui: «Ora so perché pianto i fiori».

*Rielaborazione da un articolo di B. Franck, «L’avvenire dei giovani adulti autistici», SESAME n. 109- Die. 1993.*