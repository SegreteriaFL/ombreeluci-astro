---
title: Essere adulti. Essere handicappati.
date: 1995-09-12
author: Nicole Schulthes
slug: essere-adulti-essere-handicappati
lang: it
wp_id: 10119
original_url: "https://www.ombreeluci.it/?p=10119"
cluster_id: 6
has_comments: false
umap_x: 7.879024028778076
umap_y: 10.340190887451172
umap_z: 6.051567077636719
issue_number: OEL-51
---

U
no dei pregi di questo piccolo libro è quello di essere stato scritto dagli stessi educatori. Essi operano nel centro diurno della USL San Lazzaro di Savena (BO) e presentano il loro lavoro e la loro vita quotidiana con un piccolo gruppo di handicappati gravi con grossi problemi di comportamento. I due primi capitoli sono dedicati a riflessioni generali, interessanti e facili da condividere, anche se lo sviluppo del discorso, lo stile e il pensiero non ci sembrano sempre chiari. II capitolo intitolato «Storie di persone» invece è molto semplice ed è costituito dalle pagine del diario tenuto dagli educatori. Qui, attraverso i piccoli avvenimenti quotidiani e i vari umori di ognuno — compresi gli educatori — ogni persona è molto viva, molto presente... Poi di ogni persona disabile viene raccontata la storia, il passato, l'arrivo al centro, le varie attività mirate ad aiutarla. Tutto questo è presentato in modo molto semplice e analitico, ma l'attenzione centrata sulle piccole cose e sul benessere di ognuno dà la misura della qualità del lavoro. L'ultima parte è una riflessione chiara e sincera sul lavoro compiuto, sugli scopi prefissati e sulla metodologia usata. Il capitolo conclusivo, «Uno stile caldo e leggero» ci sembra di una grande saggezza e di un tono che si vorrebbe trovare in tutti i centri pubblici o privati al servizio dei disabili più gravi. -
*Nicole Schulthes*
, 1995
**[Nicole Marie Therese Tirard Schultes](http://www.ombreeluci.it/author/nicole-schulthes/)**
(10. 12. 1933, Woincourt, France - 26. 10. 2006 in Hamburg)
Ha studiato Ergoterapia in Francia e negli Stati Uniti, co-fondando nel 1961 l'
*Association Nationale Francaise des Ergotherapeutes*
, (ANFE). Trasferitasi a Roma, incontra Mariangela Bertolini e insieme avviano nel 1971, su invito di Marie-Hélène Mathieu, le attività di
*Fede e Luce*
e partecipano all'organizzazione del pellegrinaggio dell'Anno Santo del 1975. Dal 1983 al 2004 cura con Mariangela la rivista
*Ombre e Luci*
. Per anni ha organizzato il campo estivo per bambini e famiglie sul campus della scuola
*Mary Mount*
a Roma.