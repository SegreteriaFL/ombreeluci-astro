---
title: "Persone con disabilità intellettiva al voto: se ne parlerà anche in TV"
date: "2018-02-23"
author: "Redazione"
theme: "cluster-0"
cluster_id: 0
slug: "persone-con-disabilita-intellettiva-al-voto-se-ne-parlera-anche-in-tv"
lang: it
has_comments: false
tema_code: "T08"
tema_label: "Diritti, cittadinanza e società"
categoria_menu: "Diritti"
issue_number: OEL-144
id_numero: "OEL-144"
numero_rivista: "Ombre e Luci"
---
Sarà Carlotta Leonori, in rappresentanza dell’AIPD (Associazione Italiana Persone Down), a parlare in studio della guida “Il tuo voto conta!!! Elezioni 4 marzo 2018”, realizzata dalla stessa AIPD per gli elettori con disabilità intellettiva, chiamati a dare il loro voto come cittadini attivi, soffermandosi più in generale sulla loro partecipazione alla vita politica e sociale. Lo farà il 25 febbraio, durante la nuova puntata di “[**Attraverso lo specchio**](http://www.superando.it/files/2018/02/attraverso-lo-specchio-25-febbraio-2018.pdf)”, il noto varietà sociale di Gold TV.

### L'Appuntamento:

>

#### Attraverso lo specchio
"Il tuo voto conta!!! Elezioni 4 marzo 2018"

##### 25 febbraio 2018 ore 21.30
Gold Tv
canale 17 del digitale terrestre Lazio

«Sono ancora molte le **persone con disabilità intellettiva** **che** **non votano** nel nostro Paese, perché poco informate sui propri diritti o in difficoltà ad accedere a delle informazioni scritte in maniera comprensibile. Questo nostro strumento, scritto in un **linguaggio semplice**, spiega come esercitare il proprio diritto di voto alle prossime elezioni del 4 marzo»: così l’**AIPD** (Associazione Italiana Persone Down) aveva presentato, qualche settimana fa, la guida denominata [*Il tuo voto conta!!! Elezioni 4 marzo 2018*](https://aipd.it/wp-content/uploads/2018/02/GUIDAelezioni2018xsito.pdf), realizzata per gli elettori con disabilità intellettiva – ma utile non solo a loro – chiamati a dare il loro voto come **cittadini attivi.

Sia della guida che più in generale della partecipazione attiva delle persone con disabilità intellettiva, parlerà ampiamente **Carlotta Leonori**dell’AIPD, **domenica 25 febbraio**su **Gold TV** (canale 17 digitale terrestre Lazio, ore 21.30; e anche in replica il 26 febbraio alle 10.20 e il 3 marzo alle 18 su Roma Ch 71, canali 71 e 194 digitale terrestre Lazio), durante la nuova puntata di **Attraverso lo specchio**, il programma giunto alla sua quinta stagione, del quale il nostro giornale si è spesso [occupato](http://www.superando.it/2016/11/23/per-continuare-a-guardare-attraverso-lo-specchio/), noto per essere stato il **primo varietà sociale** della televisione italiana, proposto dalla Cooperativa Sociale Integrata **Matrioska**, in collaborazione con l’Associazione Volontari **Il Cavallo Bianco** e la Cooperativa Sociale Integrata **Tandem. *(S.B.)*

Fonte: [Superando.it](http://www.superando.it/2018/02/22/il-voto-delle-persone-con-disabilita-intellettiva-se-ne-parlera-anche-in-tv/)

<h3>Bastano 2€ al mese per sostenere Ombre e Luci. Dona subito.</h3><br><!-- --><form action="https://www.paypal.com/cgi-bin/webscr" method="post" target="_top"><!-- --><input type="hidden" name="cmd" value="_s-xclick"><!-- --><input type="hidden" name="hosted_button_id" value="UVHBN3Z23AM6N"><!-- --><input type="image" src="https://www.paypalobjects.com/it_IT/IT/i/btn/btn_donateCC_LG.gif" border="0" name="submit" alt="PayPal è il metodo rapido e sicuro per pagare e farsi pagare online."><!-- --><img alt="" border="0" src="https://www.paypalobjects.com/it_IT/i/scr/pixel.gif" width="1" height="1"><!-- --></form><!-- -->