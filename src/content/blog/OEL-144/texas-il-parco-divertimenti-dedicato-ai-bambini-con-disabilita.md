---
title: "Texas, il parco divertimenti dedicato ai bambini con disabilità"
date: "2018-07-02"
author: "Redazione"
theme: "cluster-0"
cluster_id: 0
slug: "texas-il-parco-divertimenti-dedicato-ai-bambini-con-disabilita"
lang: it
wp_id: 9190
has_comments: false
tema_code: "T01"
tema_label: "Vivere la disabilità"
categoria_menu: "Disabilità"
issue_number: OEL-144
---

È nato otto anni fa ma è ancora unico nel suo genere. [**Morgan's Wonderland**](http://www.morganswonderland.com) è un parco divertimenti creato appositamente per bambini con disabilità sia fisiche che mentali.

Nasce a**San Antonio, in Texas**, da un ricco imprenditore edile, Gordon Hartman, come "regalo" per la figlia con disabilità. Il parco si sviluppa su 10 ettari di terreno ed ospita delle attrazioni create su misura per bambini e ragazzi con disabilità, come percorsi sensoriali, piscine con temperatura regolabile, altalene che alloggiano sedie a rotelle o zone di gioco sulla sabbia con strumenti speciali.

Il parco è costato 51 milioni di dollari, ed ha ricevuto – ad oggi – **oltre un milione di visitatori**, provenienti da 67 Paesi di tutto il mondo. «Ci siamo resi conto che un posto così inclusivo non esisteva. Volevamo un parco divertimenti dove chiunque potesse usare tutte le attrazioni, dove le persone disabili e quelle normoabili potessero giocare insieme» ha spiegato Hartman alla Bbc. Da quel sogno è nato un progetto. E, da quel progetto, un luogo reale. Un team di **dottori, terapeuti e famigliari di ragazzi disabili** ha contribuito al disegno e alla realizzazione delle attrazioni. Che, nel 2017, hanno visto aggiungersi un **parco acquatico,**dove è possibile usufruire di sedie a rotelle impermeabili.

L'ingresso è a pagamento solo per accompagnatori o genitori: chiunque abbia una disabilità invece, entra **gratis**, e anche i dipendenti del parco sono per un terzo disabili.
Morgan’s Wonderland** è stato da subito accolto con entusiasmo. E con commozione. «Un uomo è venuto da me, mi ha preso la mano, ha indicato suo figlio, che ha una grave disabilità psichica, e ha iniziato a piangere: “è la prima volta che può giocare nell’acqua”, mi ha detto» ha raccontato Gordon Hartman. E la figlia? Ci ha messo un po’, a vincere la diffidenza. Adesso non ha più paura, e per lei è un traguardo grandissimo.

Chissà se sarà possibile, prima o poi, vedere un'iniziativa simile anche in una meta più vicina a noi, in Europa o addirittura in Italia.

Fonte: [DiLei](https://dilei.it/bellastoria/in-texas-parco-per-bimbi-disabili-nato-dalla-dolcezza-di-un-papa/501407/)

<h3>Bastano 2€ al mese per sostenere Ombre e Luci. Dona subito.</h3><br><!-- --><form action="https://www.paypal.com/cgi-bin/webscr" method="post" target="_top"><!-- --><input type="hidden" name="cmd" value="_s-xclick"><!-- --><input type="hidden" name="hosted_button_id" value="UVHBN3Z23AM6N"><!-- --><input type="image" src="https://www.paypalobjects.com/it_IT/IT/i/btn/btn_donateCC_LG.gif" border="0" name="submit" alt="PayPal è il metodo rapido e sicuro per pagare e farsi pagare online."><!-- --><img alt="" border="0" src="https://www.paypalobjects.com/it_IT/i/scr/pixel.gif" width="1" height="1"><!-- --></form><!-- -->