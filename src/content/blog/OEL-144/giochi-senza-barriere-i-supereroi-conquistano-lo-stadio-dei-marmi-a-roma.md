---
title: "Giochi senza barriere: i supereroi conquistano lo Stadio dei Marmi a Roma"
date: 2018-06-13
author: Redazione
slug: giochi-senza-barriere-i-supereroi-conquistano-lo-stadio-dei-marmi-a-roma
lang: it
wp_id: 8868
original_url: "https://www.ombreeluci.it/?p=8868"
cluster_id: 13
has_comments: false
tags:
  - integrazione
  - paralimpiadi
umap_x: 8.884357452392578
umap_y: 5.259715557098389
umap_z: 8.930731773376465
issue_number: OEL-144
---

Giovedì 14 giugno grande appuntamento con l’ottava edizione dei Giochi Senza Barriere, l’evento a scopo benefico all’insegna dell‘integrazione e della promozione dello sport paralimpico ideato dall’
[Associazione art4sport ONLUS](http://www.art4sport.org)
, nata in seguito alla vicenda di
**Beatrice “Bebe” Vio, campionessa di scherma paralimpica, oro individuale alle Paralimpiadi di Rio 2016 e ai Mondiali di Roma 2017**
. Per il terzo anno consecutivo, i Giochi Senza Barriere saranno di scena nel suggestivo Stadio dei Marmi di Roma (dopo essere partiti nel 2011 da Mogliano Veneto, sede dell’Associazione, ed essere passati nel 2015 per l’Arena Civica di Milano in occasione di Expo). Sono tanti gli ospiti del mondo dello sport e dello spettacolo che parteciperanno ai Giochi Senza Barriere e avranno un ruolo attivo nel corso della serata. Oltre a Bebe Vio, saranno tanti gli sportivi che accorreranno allo Stadio Dei Marmi:
**Demetrio Albertini**
,
**Martin**
**Castrogiovanni**
,
**Jury Chechi**
,
**Valentina Marchei**
,
**Luca Marin**
,
**Carlo Molfetta**
,
**Carlton Myers**
,
**Massimiliano Rosolino**
,
**Stefano Tonut**
,
**Valentina Vezzali**
e
**Ivan Zaytsev**
. Tra i grandi nomi della musica italiana che vedremo “scendere in pista” ci saranno
**Lorenzo Baglioni**
,
**Benji & Fede**
,
**Elodie**
,
**Fedez**
,
**Paola Turci**
. Parteciperanno alla serata anche
**Giovanni Bruno**
,
**Martina Colombari**
,
**Paolo Conticini**
,
**Danilo da Fiumicino**
,
**Pio e Amedeo**
,
**Sofia Viscardi**
e
**i ragazzi di Amici.**
Le grandi protagoniste, però, saranno 8 squadre provenienti da altrettante città d’Italia (Torino, Milano, Treviso, Livorno, Fano, Assisi, Roma, Oristano). Le squadre, pronte a scendere nell’Arena per sfidarsi, saranno composte da
**adulti e bambini, disabili e normodotati**
insieme e saranno capitanate dai grandi ospiti della serata. Le varie sfide in programma saranno ispirate al tema di questa ottava edizione: i supereroi. Molto spesso, infatti, i ragazzi di Art4sport e, più in generale, gli atleti paralimpici vengono visti come dei supereroi, soprattutto dai bambini con disabilità (ma non solo da loro…). Questo per Art4sport è molto importante perché aiuta tanti bambini e le loro famiglie a trovare le motivazioni e la forza per uscire di casa e andare a socializzare attraverso la pratica di attività sportiva, vero cuore della mission dell’associazione. A presentare quest’edizione di Giochi Senza Barriere, per il terzo anno consecutivo,
**il Trio Medusa**
. I due Comitati sportivi italiani, il
**Cip**
, con il Presidente Luca Pancalli, e il
**Coni**
, con il Presidente Giovanni Malagò, hanno fortemente voluto che l’ottava edizione di Giochi Senza Barriere si svolgesse nuovamente allo Stadio dei Marmi, per confermare la piena adesione al progetto portato avanti dall’Associazione Art4sport onlus. Oltre a loro, altri patrocini importanti sono il Ministero per lo Sport, la Regione Lazio, il Comune di Roma e la Croce Rossa Italiana. L’evento sarà in live streaming al link seguente: https://www.elevensports.it/live Fonte:
[Dire](http://www.dire.it/12-06-2018/211179-giochi-senza-barriere-il-14-giugno-bebe-vio-in-campo-con-tanti-artisti-e-sportivi/)
<h3>Bastano 2€ al mese per sostenere Ombre e Luci. Dona subito.</h3><br><!-- --><form action="https://www.paypal.com/cgi-bin/webscr" method="post" target="_top"><!-- --><input type="hidden" name="cmd" value="_s-xclick"><!-- --><input type="hidden" name="hosted_button_id" value="UVHBN3Z23AM6N"><!-- --><input type="image" src="https://www.paypalobjects.com/it_IT/IT/i/btn/btn_donateCC_LG.gif" border="0" name="submit" alt="PayPal è il metodo rapido e sicuro per pagare e farsi pagare online."><!-- --><img alt="" border="0" src="https://www.paypalobjects.com/it_IT/i/scr/pixel.gif" width="1" height="1"><!-- --></form><!-- -->