---
title: "Wheelchair Hockey: per la prima volta Italia campione del mondo"
date: 2018-10-03
author: Redazione
slug: wheelchair-hockey-per-la-prima-volta-italia-campione-del-mondo
lang: it
wp_id: 9856
original_url: "https://www.ombreeluci.it/?p=9856"
cluster_id: 13
has_comments: false
tags:
  - sport
umap_x: 8.895785331726074
umap_y: 5.171280860900879
umap_z: 9.056150436401367
issue_number: OEL-144
id_numero: "OEL-144"
numero_rivista: "Ombre e Luci"
---
L'
Italia è campione del mondo di
**wheelchair hockey**
. Dopo la sofferta finale con la Danimarca, si aggiudica la partita con il risultato di
**2 a 1**
(3 a 2 ai rigori). È la
**prima volta**
che la nazionale italiana raggiunge il più alto gradino del podio. «È un momento storico per il nostro movimento sportivo e per me rappresenta una emozione straordinaria» racconta il presidente della
**Federazione Italiana Wheelchair Hockey**
, Antonio Spinelli. «
*Questa vittoria sofferta ma giusta –*
aggiunge
*– è il frutto di un grandissimo lavoro di tutto lo staff tecnico della nazionale ma non solo. Il nostro movimento è cresciuto tanto a livello di club, la nazionale è migliorata negli ultimi 4 anni di questa gestione tecnica. Il duro lavoro ci ha permesso di arrivare sul tetto del mondo. Grandi ragazzi!*
» La squadra italiana ha dato prova di essere forte e coesa e lo ha dimostrato durante tutto il Campionato del mondo, che si conclude oggi a Lignano Sabbiadoro. «
*Complimenti ragazzi, siete stati strepitosi. Una vittoria di cuore e di grinta. Avete offerto a tutti uno spettacolo unico*
» ha commentato a caldo
**Luca Pancalli**
, presidente del Comitato Italiano Paralimpico, presente a Lignano Sabbiadoro.
**Un grande traguardo per l'hockey in carrozzina.**
Questa disciplina arriva in Italia nei primi anni 90' grazie all'impegno di
**Luigi Maccione**
(detto Puccio) e del
**Gruppo Giovani UILDM**
. Da allora tanta strada è stata fatta. La nazionale italiana di wheelchair hockey nasce nel 2002 e finora aveva conquistato il quarto posto ai Campionati mondiali del 2010 e un secondo posto agli Europei del 2016. «
*Quando Puccio Maccione portò per la prima volta l'hockey in carrozzina alle Manifestazioni UILDM non avrebbe mai immaginato che avremmo raggiunto questi livelli -*
dichiara
**Marco Rasconi**
, presidente nazionale UILDM
*- Adesso ci siamo arrivati, non puntando solo alla competizione, ma all'inclusione che porta alla crescita di tutti. L'hockey in carrozzina rappresenta il concetto che l'unione, indipendentemente dalla forza e dalla capacità fisica, porta a grandi risultati»*
. Fonte:
[UILDM](https://www.uildm.org/wheelchair-hockey-italia-sul-tetto-del-mondo)
<h3>Bastano 2€ al mese per sostenere Ombre e Luci. Dona subito.</h3><br><!-- --><form action="https://www.paypal.com/cgi-bin/webscr" method="post" target="_top"><!-- --><input type="hidden" name="cmd" value="_s-xclick"><!-- --><input type="hidden" name="hosted_button_id" value="UVHBN3Z23AM6N"><!-- --><input type="image" src="https://www.paypalobjects.com/it_IT/IT/i/btn/btn_donateCC_LG.gif" border="0" name="submit" alt="PayPal è il metodo rapido e sicuro per pagare e farsi pagare online."><!-- --><img alt="" border="0" src="https://www.paypalobjects.com/it_IT/i/scr/pixel.gif" width="1" height="1"><!-- --></form><!-- -->