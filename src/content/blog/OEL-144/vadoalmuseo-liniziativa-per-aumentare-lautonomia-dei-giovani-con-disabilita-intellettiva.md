---
title: "#Vadoalmuseo, l'iniziativa per aumentare l'autonomia dei giovani con disabilità intellettiva"
date: "2018-09-27"
author: "Redazione"
theme: "cluster-0"
cluster_id: 0
slug: "vadoalmuseo-liniziativa-per-aumentare-lautonomia-dei-giovani-con-disabilita-intellettiva"
lang: it
has_comments: false
tema_code: "T13"
tema_label: "Linguaggio, cultura e rappresentazioni"
categoria_menu: "Cultura"
issue_number: OEL-144
id_numero: "OEL-144"
numero_rivista: "Ombre e Luci"
---
Accrescere l'autonomia dei giovani con disabilità intellettiva nella gestione del tempo libero e vivere un'esperienza nuova e gratificante. È l'obiettivo di #Vadoalmuseo, il progetto ideato e curato da Paola Bartoli per la [**Fondazione Dopo di noi Bologna**](http://www.dopodinoi.org/) giunta alla seconda edizione: nel 2016 la prima sperimentazione ha coinvolto i musei appartenenti al Sistema museale di ateneo di Bologna, una quindicina di giovani con disabilità intellettiva e l'Associazione Mirada di Ravenna che ha seguito la realizzazione della guida a fumetti insieme ai partecipanti. “*Quest'anno il linguaggio che abbiamo scelto è la fotografia* – racconta Lucia Alvisi della fondazione – *grazie alla collaborazione con [**Spazio Labo',**](http://www.spaziolabo.it/) realtà che si occupa della diffusione della cultura fotografica in città*”. Quest'anno i musei coinvolti fanno parte dell'Istituzione Bologna Musei e sono il [**Museo della musica**](http://www.museibologna.it/musica), il [**Mambo**](http://www.mambo-bologna.org/) (Museo di arte moderna di Bologna), il [**Museo per la memoria di Ustica**](http://www.museomemoriaustica.it/il-museo/), il [**Museo civico archeologico**](http://www.museibologna.it/archeologico) e il [**Museo del patrimonio industriale**](http://www.museibologna.it/patrimonioindustriale). “*La sfida è dimostrare come sia possibile immaginare il tempo libero delle persone con disabilità come un tempo libero di qualità, offrendo occasioni di arricchimento sociale e culturale*”, dice Tiziana Roppoli, pedagogista della Fondazione Dopo di noi. Fino al 18 gennaio 2019 è possibile sostenere il progetto attraverso un [crowdfunding on line](https://www.ideaginger.it/progetti/vado-al-museo-2-edizione-visito-musei-scatto-fotografie-le-espongo-e-stampo-cartoline.html).

La prima tappa del percorso è stata l'8 settembre al **Museo della musica** dove un mediatore culturale ha accompagnato il gruppo nella visita. “*I ragazzi si sono divertiti ed erano molto curiosi* – continua Alvisi – *Essendo la prima uscita erano molto focalizzati sul fare fotografie e si distraevano un po' dal resto*”. Lo strumento scelto per scattare le immagini è lo smartphone, “*solo uno ha scelto di utilizzare una macchina fotografica reflex, gli altri hanno optato per il telefono. È anche un modo per sviluppare le loro capacità nell'utilizzarlo e imparare funzioni nuove*”. Dopo ogni visita è previsto un laboratorio tenuto da Eleonora Ondolati, fotografa e docente di **Spazio Labo'**, per rielaborare quanto visto in modo creativo. L'obiettivo è realizzare un cofanetto per raccogliere le fotografie realizzate dai ragazzi: cartoline che potranno essere sfogliate, inviate o incorniciate e che saranno presentate in una mostra.

Fonte: [Redattore Sociale (LP)](http://www.redattoresociale.it/Notiziario/Articolo/595451/I-musei-di-Bologna-nelle-fotografie-di-15-ragazzi-con-disabilita-intellettiva)

<h3>Bastano 2€ al mese per sostenere Ombre e Luci. Dona subito.</h3><br><!-- --><form action="https://www.paypal.com/cgi-bin/webscr" method="post" target="_top"><!-- --><input type="hidden" name="cmd" value="_s-xclick"><!-- --><input type="hidden" name="hosted_button_id" value="UVHBN3Z23AM6N"><!-- --><input type="image" src="https://www.paypalobjects.com/it_IT/IT/i/btn/btn_donateCC_LG.gif" border="0" name="submit" alt="PayPal è il metodo rapido e sicuro per pagare e farsi pagare online."><!-- --><img alt="" border="0" src="https://www.paypalobjects.com/it_IT/i/scr/pixel.gif" width="1" height="1"><!-- --></form><!-- -->