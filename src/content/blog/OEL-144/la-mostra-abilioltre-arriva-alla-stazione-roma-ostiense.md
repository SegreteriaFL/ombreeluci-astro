---
title: La mostra AbiliOltre arriva alla stazione Roma Ostiense
date: 2018-03-16
author: Redazione
slug: la-mostra-abilioltre-arriva-alla-stazione-roma-ostiense
lang: it
wp_id: 6991
original_url: "https://www.ombreeluci.it/?p=6991"
cluster_id: 13
has_comments: false
tags:
  - arte
  - mostra
  - inclusione
umap_x: 8.97305679321289
umap_y: 7.984042167663574
umap_z: 7.762659072875977
issue_number: OEL-144
id_numero: "OEL-144"
numero_rivista: "Ombre e Luci"
---
Dopo le stazione di Milano Centrale e di Torino Porta Nuova, la mostra AbiliOltre arriva alla stazione di Roma Ostiense per 3 giorni, in occasione della
**Giornata Mondiale del Servizio sociale**
.

### L'appuntamento

> ### Abili Oltre... In viaggio ### Stazione FS Roma Ostiense Sala Presidenziale 20 marzo 2018 - ore 17.30

La onlus
[**Abili oltre**](https://abilioltre.wordpress.com/)
, smart community impegnata nella progettazione e applicazione di modelli lavorativi inclusivi, ha dato vita assieme al gruppo Fs a un progetto artistico che coinvolge ragazzi disabili (e non) nella realizzazione di
**dodici opere street art**
. I lavori, allestiti su pannelli di grande formato, saranno istallati all'interno dei principali snodi ferroviari della rete nazionale.
**I progetti grafici si ispirano a dodici personaggi famosi con disabilità**
che hanno raggiunto importanti traguardi nei più disparati campi: dallo sport all’arte, dalla scienza alla tecnologia, dalla musica al teatro. «
**Abili Oltre**
lavora perché ogni abilità abbia la possibilità di esprimersi e così facendo garantisca a tutti i cittadini - siano deboli o forti, siano primi o ultimi - il primo dei valori umani e sociali: la dignità della persona e del suo lavoro. Le opere grafiche che esponiamo sono e vogliono essere il
**manifesto della possibilità di integrazione tra le diverse abilità**
» afferma Marino D’Angelo, presidente dell’associazione no profit. «La partnership con Ferrovie dello Stato è un segnale di vicinanza al mondo dei disabili, troppo spesso relegato ai margini. Le stazioni diventano così, ancor di più, una piazza utile a riflettere sull'apporto positivo, in termini di intelligenze, proposte, sensibilità, che le persone con disabilità possono dare per la crescita, civile e culturale del Paese. Siamo certi che queste opere sapranno cogliere l'attenzione del grande pubblico di utenti delle stazioni ferroviarie e confidiamo possano favorire la presa di coscienza collettiva sui temi della diversità come valore». Prossimi appuntamenti: 10-12 Aprile - Reggio Calabria Centrale 8-10 Maggio - Napoli Margellina Fonte:
[Avvenire](https://www.avvenire.it/multimedia/pagine/abili-oltre-in-viaggio-una-mostra-itinerante-nelle-stazioni-italiane)
<h3>Bastano 2€ al mese per sostenere Ombre e Luci. Dona subito.</h3><br><!-- --><form action="https://www.paypal.com/cgi-bin/webscr" method="post" target="_top"><!-- --><input type="hidden" name="cmd" value="_s-xclick"><!-- --><input type="hidden" name="hosted_button_id" value="UVHBN3Z23AM6N"><!-- --><input type="image" src="https://www.paypalobjects.com/it_IT/IT/i/btn/btn_donateCC_LG.gif" border="0" name="submit" alt="PayPal è il metodo rapido e sicuro per pagare e farsi pagare online."><!-- --><img alt="" border="0" src="https://www.paypalobjects.com/it_IT/i/scr/pixel.gif" width="1" height="1"><!-- --></form><!-- -->