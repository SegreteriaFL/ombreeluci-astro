---
title: Non era normale
date: 2018-11-03
author: Redazione
slug: non-era-normale
lang: it
wp_id: 40477
original_url: "https://www.ombreeluci.it/?p=40477"
cluster_id: 2
has_comments: false
tags:
  - ricordando-angelo
umap_x: 5.427379131317139
umap_y: 9.349565505981445
umap_z: 11.632746696472168
issue_number: OEL-144
id_numero: "OEL-144"
numero_rivista: "Ombre e Luci"
---
N
on era normale incontrare Angelo -per strada, al mercato, in Patronato- e passare senza fare una ciacola, senza lasciarsi strappare un sorriso, perfino una risata. Per la gente è normale sfiorarsi, non guardarsi, ignorarsi. Per Angelo non era normale. Non era normale che Angelo non si accorgesse – e non facesse notare - che qualcuno non lo salutava, o che qualcun altro fosse triste, o arrabbiato, o isolato. Per la gente è normale starsene nel proprio mondo, magari starci anche male, eppure non volere essere disturbati. Per Angelo non era normale. Non era normale che Angelo non attaccasse bottone con chiunque, fino a stancarti, con i suoi occhietti furbi ed i suoi discorsi fruscianti e felini. Per la gente è normale non disturbare così da non essere disturbati. Per Angelo non era normale. Sarebbe stato normale scappare e salvarsi dal fuoco e dal fumo, l’altra notte. Sarebbe stato da persone ‘normali’. Non per Angelo, che si è fermato e perduto per proteggere la sua mamma, come lei ha fatto tante volte con lui. Per chi è normale, non è normale perdere la vita per gli altri. Essere normale non è davvero molto normale, come è normale non essere normali. E poi, chi è davvero normale e chi non lo è, in questa storia che è la vita? Ciao Angelo, sento molto la tua mancanza anche da qui.
*Padre Angelo*
(canossiano di Nairobi) alla messa di Angelo e Rosa