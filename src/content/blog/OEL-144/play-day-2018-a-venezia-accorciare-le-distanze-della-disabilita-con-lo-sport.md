---
title: "Play Day 2018 a Venezia: accorciare le distanze della disabilità con lo sport"
date: "2018-04-10"
author: "Redazione"
theme: "cluster-0"
cluster_id: 0
slug: "play-day-2018-a-venezia-accorciare-le-distanze-della-disabilita-con-lo-sport"
lang: en
wp_id: 7412
has_comments: false
tema_code: "T13"
tema_label: "Linguaggio, cultura e rappresentazioni"
categoria_menu: "Cultura"
issue_number: OEL-144
id_numero: "OEL-144"
numero_rivista: "Ombre e Luci"
---
Giunge alla giornata conclusiva il progetto che ha coinvolto gli studenti del veneziano per sensibilizzarli alla diversità e alla disabilità.

Avvicinare alla **diversità** fin da piccoli è la chiave per far sì che ciò che ci circonda venga accolto e considerato, percepito e vissuto come del tutto ovvio, normale. E’ questo approccio quello che può contribuire a ridurre la diffidenza e la distanza anche verso la disabilità. Ed è questo l’approccio che ha guidato il progetto veneziano **Play Day 2018**, nato per **sensibilizzare i bambini** rispetto ai temi della diversità e della disabilità, coinvolgendoli in**progetti creativi, stimolanti e all’insegna dello sport.
Promosso **dall’Associazione [Amici della Laguna e del Porto](http://amicilagunaeporto.it/)**, con il patrocinio di Autorità di Sistema Portuale del Mare Adriatico Settentrionale, Regione del Veneto, Comune di Venezia e con il supporto di ACTV, AVM Holding Decathlon e Fondazione Deutsche Bank Italia, il progetto Playday2018 è cominciato a novembre del 2017 con**due concorsi** per le scuole materne, primarie e secondarie di Venezia, Mestre e Lido, e terminerà il**10 aprile** con il **Play Day 2018** presso il bacino della Stazione Marittima di Venezia.
OLTRE 1.200 STUDENTI PER LO SPORT INCLUSIVO –** Nell’occasione del Play Day 2018, oggi il Terminal Venezia Passeggeri si trasformerà in una sorta di **piccolo villaggio olimpico: un luogo di festa per accogliere studenti, insegnanti, atleti e illustri rappresentanti dello sport insieme ad istituzioni ed autorità locali. Gli**oltre 1.000 alunni** di 26 complessi scolastici del veneziano assisteranno alla **premiazione** dei migliori disegni vincitori dei due concorsi, ma potranno anche cimentarsi **in numerose discipline sportive** acquatiche di vela e voga alla veneta. I ragazzi, con e senza disabilità, avranno la possibilità di fare delle piccole regate in tutta sicurezza, ma anche provare calcio, basket, canoa e vela con istruttori qualificati e atleti professionisti, oltre ad assistere e varie dimostrazioni.
I CAMPIONI PARTECIPANTI -** Parteciperanno alla giornata anche alcuni campioni dello sport, come i medagliati olimpici **Daniele Scarpa** (canoa) e **Sandra Truccolo** (campionessa paralimpica di tiro con l’arco), giocatori del **Venezia FC**, giocatori della **Reyer** con la mascotte, **Giuseppe Aprea**e **Francesco Benussi** (ex portieri professionisti), una rappresentativa della **Nazionale Italiana di Wheelchair Hockey** e**Gloria Rogliani** (campionessa veneziana della regata storica). Presenti anche **Alberto Tuchtan**, presidente di Meteorsharing, associazione sportiva velica e **Andrea Stella**con il suo progetto di [vela inclusiva](https://www.disabili.com/sport/articoli-qsportq/scopri-come-viaggiare-sul-primo-catamarano-accessibile-grazie-ad-exposanita). È prevista inoltre la partecipazione di associazioni che insegnano e fanno praticare sport a persone con disabilità: **Baskin Mestre** (basket inclusivo),**I For Me D’abili** (calcio inclusivo),**Black Lions** (wheelchair hockey).
I CONCORSI –** Nel corso del Play Day, dicevamo, verranno anche premiati i disegni vincitori dei due concorsi **"Con gli Occhi Tuoi"** e **"C'è Spazio per tutti! Vuoi il mio parcheggio...Ti dò anche il mio Handicap".
Il primo, avviato con l'Associazione Il Piccolo Principe, ha invitato i bambini dell’ultimo anno delle scuole materne ad esprimersi sul tema della diversità intesa come ricchezza, dopo visione di uno spettacolo. Tutti gli elaborati verranno **esposti al primo piano del Terminal** passeggeri 103 in occasione della giornata conclusiva.
Il secondo concorso ha coinvolto invece gli studenti delle **scuole secondarie di primo grado** del Comune di Venezia, che sono stati invitati, dopo un incontro con **Pietro Martire**, fondatore dell’Associazione “Oltre il Muro”, a realizzare un disegno sul tema dei **parcheggi riservati alle persone disabili. I primi 5 disegni classificati verranno**trasformati in veri e propri cartelli stradali**che verranno collocati al di sotto dei cartelli dei parcheggi riservati ai disabili già esistenti nelle stalli adibiti in tutta la zona portuale, Marittima e S, Basilio, al Novotel Venezia Mestre Castellana, in alcuni Decathlon d’Italia e nelle scuole del Comune di Venezia aderenti al progetto.

Fonte: [Disabili.com](https://www.disabili.com/sport/articoli-qsportq/la-ricetta-del-play-day-2018-per-avvicinare-alla-disabilita-attraverso-lo-sport)

<h3>Bastano 2€ al mese per sostenere Ombre e Luci. Dona subito.</h3><br><!-- --><form action="https://www.paypal.com/cgi-bin/webscr" method="post" target="_top"><!-- --><input type="hidden" name="cmd" value="_s-xclick"><!-- --><input type="hidden" name="hosted_button_id" value="UVHBN3Z23AM6N"><!-- --><input type="image" src="https://www.paypalobjects.com/it_IT/IT/i/btn/btn_donateCC_LG.gif" border="0" name="submit" alt="PayPal è il metodo rapido e sicuro per pagare e farsi pagare online."><!-- --><img alt="" border="0" src="https://www.paypalobjects.com/it_IT/i/scr/pixel.gif" width="1" height="1"><!-- --></form><!-- -->