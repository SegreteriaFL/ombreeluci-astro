---
title: "Più anni scolastici per gli alunni con disabilità: cosa ne pensano le famiglie?"
date: "2018-02-26"
author: "Redazione"
theme: "cluster-0"
cluster_id: 0
slug: "piu-anni-scolastici-per-gli-alunni-con-disabilita-cosa-ne-pensano-le-famiglie"
lang: it
has_comments: false
tema_code: "T02"
tema_label: "Famiglie, genitori, fratelli"
categoria_menu: "Famiglie"
issue_number: OEL-144
---

Già negli anni ’70 il ministero dell’istruzione aveva stabilito che i bambini con disabilità devono essere iscritti alla Scuola dell’Infanzia a 3 anni e alla Scuola Primaria a 6 anni. Da allora, tutte le norme di riferimento hanno promosso politiche orientate alla *frequentazione dei pari*, limitando i trattenimenti nei diversi gradi solo a situazioni definite *eccezionali*. Questa tendenza non ha riguardato solo gli alunni con disabilità, ma tutti i bambini ed **oggi le situazioni in cui si decide una bocciatura sono diventate rare**, non solo nella Scuola dell’Infanzia, ma anche nella Primaria e in tutto il primo grado.

Tuttavia, non sempre le famiglie dei bambini con disabilità sono sostenitrici di questo orientamento e non sono rari i casi in cui chiedano che i loro bambini vengano trattenuti un anno in più, soprattutto alla scuola dell’infanzia. Più in generale, i pareri dei genitori in merito appaiono piuttosto divisi e tendenzialmente orientati a scelte diverse in base alle specifiche situazioni riguardanti i singoli bambini.

Ancora una volta abbiamo chiesto il parere di alcune mamme che, **ormai da qualche tempo, stanno portando [contributi consapevoli](https://www.disabili.com/scuola-a-istruzione/articoli-scuola-istruzione/inclusione-scolastica-rapporti-tra-scuola-e-famiglie-sempre-piu-difficili-cosa-fare-la-parola-alle-mamme)** al dibattito sui diversi aspetti riguardanti la realtà scolastica dei bambini con disabilità. Anche tra di loro, come vedremo, si riscontrano opinioni diverse sul trattenimento.
Daniela** è la mamma di un ragazzino di 12 anni con una [disabilità motoria e sensoriale grave](https://www.disabili.com/scuola-a-istruzione/articoli-scuola-istruzione/inclusione-scolastica-e-disabilita-plurime-centralita-dello-sviluppo-cognitivo), che ha cominciato a frequentare l’asilo nido a 13 mesi. *A 3 anni F. non era assolutamente in grado di affrontare il passaggio alla materna, non avevamo ancora trovato un sistema di postura adeguato e mangiava esclusivamente in braccio. **L’anno in più di nido ci ha permesso di raggiungere queste autonomie** e di cominciare la scuola materna riuscendo a restare almeno per un po' di tempo seduti al tavolo con gli altri bambini. In due anni F. avrebbe dovuto quindi fare il percorso dei 3 della Scuola dell’Infanzia. **Motivare la richiesta di permanenza non è stato semplice** e l’accettazione è arrivata solo a maggio lasciandoci in balia della situazione per tutto l’anno e non permettendo una programmazione certa a lungo temine. F. avrebbe avuto necessità di fare un ulteriore anno di materna per consolidare alcuni strumenti. L’ingresso alla Scuola Primaria su basi non solide ha appesantito notevolmente il percorso e ci ha obbligati a rivedere alcuni obiettivi. Avere la possibilità di programmare un fermo anche in seconda primaria avrebbe permesso di consolidare il percorso del biennio e di affrontare su basi più solide il percorso successivo. Crediamo che con bambini come F., dove è presente una notevole differenza di capacità motorie, comunicative e cognitive, può essere utile **progettare un rallentamento del percorso degli studi in modo da permettere di avere una programmazione quanto più allineata possibile alla classe**, avendo così più tempo per raggiungere alcuni obiettivi che, a causa della disabilità stessa, richiedono semplicemente tempi maggiori.*
Silvia** evidenzia l’importanza di essere pronti, sia per i bambini che per l’ambiente che li accoglie.*La vita di mio figlio è stata un susseguirsi di diagnosi. La fase più critica è stata intorno ai 5 anni, quando giunse una diagnosi che purtroppo avrebbe inciso più di tutte le altre, perché riguardava non solo l’ambito cognitivo, anche quello sociale e relazionale. Coscienti di questa situazione chiedemmo di poter trattenere nostro figlio ancora per un anno alla Scuola dell’Infanzia, in modo da migliorare le sue abilità nei vari contesti. **Questa opportunità ci fu negata dalla Dirigente. Iniziammo la prima elementare con grandi problemi: non era ancora in grado di vivere in un ambiente grande, con forti rumori, parlava poco e cercava di farsi capire tramite comportamenti violenti. Ci chiesero di tenerlo a casa. Fu difficile far capire quanto fosse importante**lavorare nell’ambito sociale, relazionale e delle autonomie. Ci vollero ben due anni prima di trovare un equilibrio** e ancora oggi si vedono i segni per ciò che visse in quel periodo. Il passaggio da un ordine di scuola ad un altro è sicuramente un’occasione, per i nostri figli, di nuovi stimoli, ma è necessario che siano pronti ed è prioritario che le persone che li accoglieranno siano davvero in grado di sostenerli con competenza e professionalità. Ogni essere umano nasce e cresce seguendo un suo percorso naturale, influenzato da un ambiente sociale che non sempre è in grado di saper individuare e accogliere le sue richieste. Ha invece diritto ad essere rispettato per le sue abilità e competenze e dev’essere aiutato a svilupparle nel contesto a lui più idoneo.*
[Stefania](https://www.disabili.com/scuola-a-istruzione/articoli-scuola-istruzione/obbligo-scolastico-nei-centri-di-formazione-professionale-ragazzi-con-disabilita-senza-sostegno)**, invece, ci racconta di essere diventata contraria al trattenimento **nel tempo. *D. è nato con malformazione cerebrale complessa; alla nascita abbiamo avuto una prognosi pessima. Abbiamo trovato aiuto intorno ai 5 anni nel Metodo Feuerstein, che ci ha aperto nuovi orizzonti e possibilità di modificare ciò che la natura aveva impedito. Avevamo proposto il fermo alla materna per cercare di renderlo più consapevole, più autonomo, più preparato ad affrontare i nuovi percorsi. **Ci è stato negato. Lo stesso abbiamo proposto in prima elementare. Il DS di allora, effettivamente molto illuminato, ha detto nuovamente NO. D. ha proseguito il suo percorso, con PEI condivisi, progettati e rivisti più volte in corso d’anno per permettere di avere buoni risultati. Abbiamo avuto un riscontro davvero fantastico con l’esame di terza media: 8 tutto meritato con grandi applausi dalla commissione. **Oggi penso che il PEI abbia un valore**, se noi lo firmiamo siamo consapevoli dell’importanza di un percorso condiviso, ne siamo responsabili e dobbiamo in tutti i modi renderlo positivo e stimolante. **Se mio figlio raggiunge buoni risultati perché bocciarlo?** Perché passare un messaggio culturalmente negativo, di sconfitta? Perché **perdere i suoi compagni di viaggio** che a fatica lo hanno accolto e riconosciuto come pari? Perché **perdere docenti che si sono messi in gioco** considerandolo un proprio alunno? Io dico NO al fermo per rispetto di questi ragazzi che faticano tanto per raggiungere obiettivi condivisi. Il futuro? Ci penseremo a tempo debito, anzi ci stiamo già pensando.*

Fonte: [Disabili.com](https://www.disabili.com/scuola-a-istruzione/articoli-scuola-istruzione/trattenimento-alunni-con-disabilita-per-uno-o-piu-anni-scolastici-cosa-ne-pensano-le-famiglie)

<h3>Bastano 2€ al mese per sostenere Ombre e Luci. Dona subito.</h3><br><!-- --><form action="https://www.paypal.com/cgi-bin/webscr" method="post" target="_top"><!-- --><input type="hidden" name="cmd" value="_s-xclick"><!-- --><input type="hidden" name="hosted_button_id" value="UVHBN3Z23AM6N"><!-- --><input type="image" src="https://www.paypalobjects.com/it_IT/IT/i/btn/btn_donateCC_LG.gif" border="0" name="submit" alt="PayPal è il metodo rapido e sicuro per pagare e farsi pagare online."><!-- --><img alt="" border="0" src="https://www.paypalobjects.com/it_IT/i/scr/pixel.gif" width="1" height="1"><!-- --></form><!-- -->