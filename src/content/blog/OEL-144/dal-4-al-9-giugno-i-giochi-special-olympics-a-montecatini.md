---
title: Dal 4 al 9 giugno, i Giochi Special Olympics a Montecatini
date: 2018-06-06
author: Redazione
slug: dal-4-al-9-giugno-i-giochi-special-olympics-a-montecatini
lang: it
wp_id: 8656
original_url: "https://www.ombreeluci.it/?p=8656"
cluster_id: 13
has_comments: false
tags:
  - olimpiadi
  - special-olympics
  - inclusione
umap_x: 8.98129653930664
umap_y: 5.171347618103027
umap_z: 9.013864517211914
issue_number: OEL-144
---

Sono oltre 3000 gli atleti, provenienti da tutta Italia, che si sfidano in
**18 discipline sportive**
:
**atletica leggera, badminton,bocce, bowling, calcio a 5, canottaggio, dragon boat, equitazione, ginnastica artistica e ritmica, indoor rowing, golf, nuoto, pallacanestro, pallavolo unificata, rugby, tennis e tennis tavolo**
. Questi Giochi, organizzati nell’anno del
**50° anniversario di Special Olympics nel mondo**
, rappresentano il più grande evento nazionale di sempre, per numeri di atleti in gara e discipline sportive proposte. Nato nel 1968, da un’intuizione di Eunice Kennedy Shriver, come un Movimento sportivo rivolto esclusivamente alle persone con disabilità intellettive, oggi Special Olympics promuove una cultura del rispetto e dell’inclusione coinvolgendo anche atleti senza disabilità. Per quasi tutte le discipline sportive in programma sono infatti previste gare di sport unificato:
**atleti con e senza disabilità intellettive giocano insieme**
, nella stessa squadra, per conquistare un risultato che vada oltre quello meramente sportivo. Una dimostrazione di quanto lo sport rappresenti uno strumento efficace nel favorire l'inclusione delle persone con disabilità intellettive nella società, sensibilizzando l'opinione pubblica al fine di abbattere ogni pregiudizio e forma di emarginazione. In un mondo che intende mettere in luce il talento, in occasione delle divisioning, in programma per il giorno 5 giugno, i tecnici valutano le potenzialità di ogni atleta permettendogli di misurarsi sempre con chi ha pari o simil livello di abilità. Tutti gli atleti, a prescindere dal grado di capacità raggiunto, hanno così l’opportunità di gareggiare per provare a vincere. La competizione per Special Olympics è principalmente rivolta ai propri limiti; tutti gli atleti vengono premiati nel momento in cui portano a termine la gara, il tutto in una splendida atmosfera sempre positiva e gioiosa. Atmosfera, propria di Special Olympics, è giunta in Toscana già da mercoledì 16 maggio con il Torch Run. Partendo da Firenze
**il fuoco olimpico ha attraversato 18 Comuni**
del territorio assumendo quindi, ancor prima dell'inizio dei Giochi, un valore fondamentale, quello della coesione, del sentirsi parte integrante di un messaggio globale di inclusione in grado di coinvolgere, come parte attiva, Istituzioni, Scuole, Famiglie e tutti gli abitanti della Regione Toscana. La fiaccola olimpica ha terminato la sua corsa
**martedì 5 giugno alle 20.30, presso l'Ippodromo Snai Sesana, a Montecatini Terme,**
in occasione della Cerimonia di Apertura dei XXXIV Giochi Nazionali Estivi Special Olympics. Musica e spettacolo si alterneranno al protocollo olimpico. Uno dei momenti più suggestivi sarà proprio l'ingresso della torcia e l'accensione del tripode che proclamerà l’inizio dei Giochi Nazionali Estivi con il Giuramento dell’atleta Special Olympics: “
**Che io possa vincere, ma se non riuscissi, che io possa tentare con tutte le mie forze**
”. Accanto alle gare ufficiali, tradizionali e unificate, il 6 giugno al Palaterme, alle ore 10.00 sono in programma esibizioni di Y
**oung Athletes Program**
, programma innovativo di gioco e attività motoria per bambini piccoli con disabilità intellettiva, per introdurli al mondo del movimento prima di poter entrare a far parte, all’età di 8 anni, delle attività sportive tradizionali e/o unificate di Special Olympics. Sempre al Palaterme alle 10.00 il 7 giugno sono invece in programma esibizioni di
**Motor Activities Training Program**
(MATP) rivolte a persone, bambini, giovani ed adulti con disabilità intellettive gravi e gravissime. Il programma pone maggiormente l’accento sull’allenamento e sulla partecipazione piuttosto che sulla competizione; si utilizzano i traguardi, gli obiettivi a breve termine per individualizzare l’insegnamento affinché le persone con gravi disabilità possano partecipare ad attività ricreative adeguate ai loro livelli di abilità. Il 6 giugno prenderanno il via anche i
**Programmi Salute**
. Sarà allestita un’area totalmente dedicata al benessere fisico e alla prevenzione: in un ambiente gioioso ed ospitale gli atleti imparano ad aver cura di sé e a fare scelte sane.Tutti i Programmi seguono protocolli sanitari specifici per le persone con disabilità intellettiva, frutto di anni di lavoro, analisi dati e valutazioni provenienti da tutti i Programmi Salute attivi nel mondo. Fino all’8 giugno all’interno delle Terme Excelsior in Viale Verdi, specialisti volontari offriranno agli atleti un servizio sanitario altamente qualificato svolgendo screening gratuiti di:
**Opening Eyes**
(optometristi),
**Special Smile**
(dentisti),
**Health Promotion**
(nutrizionisti),
**Fit Feet**
(podologi),
**Healthy Hearing**
(audiologi), Osteopati. Infine la Festa di Chiusura, prevista per l’8 giugno alle ore 21.00, si tiene presso il Villaggio Olimpico - Parco delle Terme Excelsior-. Fonte:
[Special Olympics](http://www.specialolympicsitalia.org/event/giochi-nazionali-estivi-montecatini/)
<h3>Bastano 2€ al mese per sostenere Ombre e Luci. Dona subito.</h3><br><!-- --><form action="https://www.paypal.com/cgi-bin/webscr" method="post" target="_top"><!-- --><input type="hidden" name="cmd" value="_s-xclick"><!-- --><input type="hidden" name="hosted_button_id" value="UVHBN3Z23AM6N"><!-- --><input type="image" src="https://www.paypalobjects.com/it_IT/IT/i/btn/btn_donateCC_LG.gif" border="0" name="submit" alt="PayPal è il metodo rapido e sicuro per pagare e farsi pagare online."><!-- --><img alt="" border="0" src="https://www.paypalobjects.com/it_IT/i/scr/pixel.gif" width="1" height="1"><!-- --></form><!-- -->