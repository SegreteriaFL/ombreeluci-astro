---
title: Piero e il Bruco farfalla - Recensione
date: 2016-06-16
author: Rita Massi
slug: piero-e-il-bruco-farfalla-recensione
lang: it
wp_id: 39207
original_url: "https://www.ombreeluci.it/?p=39207"
cluster_id: 6
has_comments: false
umap_x: 7.6411213874816895
umap_y: 11.421683311462402
umap_z: 4.871553421020508
issue_number: OEL-134
id_numero: OEL-134
---
Piero e il bruco farfalla è un libro per bambini, ma non solo, anche gli adulti dovrebbero leggerlo. Si tratta di un libro speciale; narra una breve storia, illustrata attraverso disegni bellissimi e scritta a più mani. Piero, può volare solo nei sogni, perché è chiuso nel suo bozzolo come un bruco, finché un giorno, finalmente, ne esce e sebbene ancora un po’ bruco, volerà nell’aria come le farfalle. Una storia semplice, scritta da ragazzi e adulti che fanno parte della “ [Lampada dei desideri](https://www.ombreeluci.it/2015/la-lampada-dei-desideri/) ” (cfr. O.eL. N.2/2015) e ed è un po’ anche la loro storia.

Questa è la prima pubblicazione della loro neonata casa editrice, fondata grazie all’interesse e al sostegno suscitato dall’Associazione di Promozione Sociale 11Radio verso la Lampada.

Questa iniziativa è particolare e speciale non solo perché questi ragazzi hanno portato avanti un vero progetto di lavoro ma soprattutto perché delle persone con disabilità mentale sono impegnate, in prima persona, in un lavoro di tipo intellettivo, non relegati a compiti e ruoli meramente esecutivi di tipo pratico… il bruco è uscito dal bozzolo ed ha preso il volo! Il libro attualmente si può trovare solo in alcune librerie per bambini di Roma, ma prossimamente sarà distribuito anche in altre città. Si può ordinare anche online all’indirizzo [ilbrucofarfalla.com](https://ilbrucofarfalla.com/)

*Rita Massi* , 2016