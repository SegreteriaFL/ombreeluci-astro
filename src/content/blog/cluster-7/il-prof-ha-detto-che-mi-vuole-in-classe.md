---
title: Il prof ha detto che mi vuole in classe
date: 2022-10-24
author: Benedetta Mattei
slug: il-prof-ha-detto-che-mi-vuole-in-classe
wp_id: 31954
original_url: "https://www.ombreeluci.it/?p=31954"
cluster_id: 7
has_comments: false
umap_x: 7.583310604095459
umap_y: 1.3434109687805176
umap_z: 9.402397155761719
issue_number: OEL-160
---

Hotante cose da fare dopo che sono tornata dal mare. Anche se io vorrei tornare al mare e vorrei che fosse luglio e agosto. **A scuola io faccio l’ultimo anno dell’Alberghiero e ho gli esami di maturità. Tutti me lo dicono e io mi innervosisco.** Anche mamma e papà ho sentito che hanno detto a qualcuno che già lo sappiamo degli esami, non c’è bisogno di ricordarlo. Sono cambiati quasi tutti i professori ma io già lo immaginavo perché tanto cambiano sempre. Pure è andata via la mia professoressa di sostegno e io sono contenta di questo. Ma lo sapevo perché me lo aveva detto a giugno. Le professoresse di sostegno sono due. Il primo giorno non mi andava di far niente e non sono neppure entrata in classe. Mi sono messa nel corridoio per tre ore. Mi sono presa una bella sgridata a casa. Il secondo giorno sono entrata e mi sono trovata benissimo con tutti i nuovi professori. Molto bene. Il mio preferito è sempre il professor Bungaro che è simpaticissimo. Già lo conosco e anche gli altri anni abbiamo sempre scherzato. Io so che quando hanno fatto la riunione i professori con i genitori, che si chiama GLH, **Bungaro ha detto che mi vuole.** Però io so che tutti hanno parlato bene di me e hanno detto che lavoro bene e che sono contenti. La professoressa di economia già mi ha messo due volte 10 perché mi ha detto che lavoro tanto e sono concentrata. Ha ragione. Ora inizio lo stage all’American Palace Hotel all’Eur. Ci sono già stata qualche mese fa. **Io lavorerò per un mese alla reception. Sono contentissima.** Mi spiace solo che non vedo per un mese i miei compagni di classe che sono tutti molto simpatici. La mattina andrò all’American Palace Hotel, che sta davanti alla fermata della metro Laurentina, e il pomeriggio faccio tante cose. Vado a danza a Monteverde, a fare calcio con la As Roma, al coro delle Mani Bianche della Scuola popolare di musica di Testaccio, al club dell’ [Aipd](https://www.aipdroma.it/) *, in giro per Roma e pure a scuola di ballo a via Portuense. E poi vado in giro pure con Arianna a fare la spesa e shopping e quando posso a giocare a bowling (e al cinema) a Parco Leonardo. Sto pure comprando i biglietti per andare all’Olimpico a vedere la Roma e a teatro (ci sono già stata tante volte a settembre e ottobre).

*Associazione italiana persone con sindrome di Down