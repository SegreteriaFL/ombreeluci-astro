---
title: Se aspetto poco poco, arriva la risposta
date: 2020-02-18
author: Benedetta Mattei
slug: se-aspetto-poco-poco-arriva-la-risposta
wp_id: 16505
original_url: "https://www.ombreeluci.it/?p=16505"
cluster_id: 7
has_comments: false
umap_x: 7.677122592926025
umap_y: 1.462686538696289
umap_z: 9.38917064666748
issue_number: OEL-152
---

M
i piace un sacchissimo il cellulare. Io ho il mio cellulare. Ma non mi piace usare il mio cellulare. Non lo so perché ma non mi piace. Io uso sempre il cellulare di mamma. Ma la sera prima di andare a letto prendo il cellulare di papà e mando tantissimi messaggi vocali a tutti. Anche trenta. Pure cinquanta. Il cellulare di papà lo prendo alle 21.10 precise. Qualche volta alle 21.20 se faccio tardi a guardare lo sport con nonna. Perché prima io vado sempre a casa di nonna, che abita accanto a me, e con il suo telefono chiamo l'altra nonna e quattro zie. Tutte le sere. Loro aspettano la mia telefonata sennò si preoccupano e non vanno a dormire. Il telefono è molto bello perché tu puoi parlare con tutti e ti rispondono tutti subito. La mattina prima di entrare a scuola chiamo papà con il telefono di mamma e faccio la videochiamata. Voglio vedere chi c'è in ufficio e mi faccio passare Maurizio. Maurizio mi sta tanto simpatico perché lui mi risponde sempre e mi mandi i saluti della moglie e del figlio. Il figlio si chiama Daniele. Gli era andato male l'esame e io allora a Maurizio chiedo sempre se poi è stato promosso. Lui mi dice di sì. La sera invece chiamo per primissimo il mio amico Stefano e gli dico che deve organizzare la pizza pure con Massimiliano e Andrea perché a me piace andare a mangiare in pizzeria. Poi chiamo Giuseppe che fa il pompiere. Poi chiamo Marco, Francesco e dico a tutti di salutare pure i figli. Li chiamo tutti. Leggo il nome sulla chat, spingo il tasto del microfono e mando i messaggi vocali. Poi guardo la scritta verde “sta registrando audio” che vuol dire che se aspetto poco poco arriva la risposta. Mi piace tantissimo ascoltare le risposte. Così posso rispondere io. Non finiamo mai qualche sera e papà mi toglie il telefono. Invece non mi piace fare i giochi sul cellulare. Ogni tanto lo faccio perché lo vedo fare ma non mi piace. Neppure ascoltare la musica. Con il cellulare io voglio telefonare, fare le videochiamate e mandare i messaggi vocali. Punto e basta. Così posso parlare con tantissimi. Vado sulla rubrica, leggo il nome e spingo il tasto verde. Mi piace parlare al telefono.

### [Il blog di Benedetta](https://www.ombreeluci.it/blog/)

**Altri articoli dal blog**