---
title: Decido io di mangiare in alto a sinistra
date: 2024-12-18
author: Benedetta Mattei
slug: decido-io-di-mangiare-in-alto-a-sinistra
wp_id: 46066
original_url: "https://www.ombreeluci.it/?p=46066"
cluster_id: 7
has_comments: false
umap_x: 7.6776814460754395
umap_y: 1.4286532402038574
umap_z: 9.38984489440918
issue_number: OEL-168
---

Sono andata di corsa al pronto soccorso perché io **avevo il dolore fortissimo ai denti. Piangevo tanto, pure tutta la notte e non dormivo più.** Sentivo tanto tanto tanto male. Mi hanno dato le medicine, tante. Però io sentivo sempre dolore forte. Una amica di papà mi ha visto i denti però in un bar perché io non volevo andare a fare la visita. Ho pure bevuto il cappuccino al bar. Lei è simpatica e io ho aperto la bocca però non mi sono fatta fare la visita. Lei è brava lo stesso e ha capito che dovevo andare al pronto soccorso. E ci sono andata. Si chiama Eastman e sta vicino all’università. Per arrivarci c’è tanto traffico. Ci sono stata due volte. Al pronto soccorso il dottore mi ha visitato. Però io non volevo proprio. Prima ho fatto vedere il dente che mi fa male all’infermiere. Poi al dottore. Mi hanno detto che dovevo fare una fotografia al dente ma io non sono stata ferma e non l’ho fatta. Poi mi hanno detto di tornare e io sono tornata. **Non è mica poco che io ho deciso di tornare. Perché l’ho deciso io, che ti credi!** Un altro dottore mi ha guardato i denti. Non era il pronto soccorso. Ha detto che bisogna mettere a posto le cose sennò il dolore torna. Ho deciso io che va bene. Però mi ha detto che mi chiamano tra sei mesi. Io poi avevo pure fretta perché dovevo andare a lavorare. Non è che io ho tempo da perdere in chiacchere! Ci sono andata e ho lavorato pure bene. Per ora il dolore non c’è ma spero che non torna più. **A me proprio non mi piace per niente andare dal dottore. Non voglio.** E poi comunque decido io se andare dal dottore. Sono grande. Se il dottore mi fa male, io mi alzo e me ne vado via. Punto e basta. Io. Mi lavo sempre i denti e faccio pure lo sciacquo. Poi sto attenta a non mangiare quelle cose che mi hanno detto di non mangiare. Il dente che mi fa male è in basso a destra. Per questo io, furbissima, mangio in alto a sinistra. E decido io di mangiare in alto a sinistra.