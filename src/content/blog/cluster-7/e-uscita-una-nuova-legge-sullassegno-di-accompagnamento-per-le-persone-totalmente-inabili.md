---
title: "È uscita una nuova legge sull'assegno di accompagnamento per le persone totalmente inabili"
date: "1980-06-16"
author: "Redazione"
theme: "cluster-7"
cluster_id: 7
slug: "e-uscita-una-nuova-legge-sullassegno-di-accompagnamento-per-le-persone-totalmente-inabili"
has_comments: false
tema_code: "T08"
tema_label: "Diritti, cittadinanza e società"
categoria_menu: "Diritti"
issue_number: INS-27
---

Per chi ancora non lo sapesse è uscita nel febbraio scorso la legge sull'assegno di accompagnamento per le persone totalmente inabili.

*Pubblicata sulla Gazzetta Ufficiale n. 44 del 14.2.80, la legge n. 18 del 18.2.80 che prevede la concessione di una indennità di accompagnamento a favore dei mutilati e invalidi civili totalmente inabili per affezioni fisiche o psichiche di cui agli artt. 2 - 12 della legge 30.3.1971 n.118.
La minima mensile di tale indennità è di L.120.000 per l'anno 1980; L.182.000 per l'anno 1981; e L.232.000 per l'anno 1982.
Per beneficiare di tale provvidenza gli interessati devono presentare la domanda alla competente Commissione Sanitaria Provinciale costituita presso l'Ufficio del Medico Provinciale.*

Trascriviamo il fac-simile della domanda che deve essere fatta direttamente dall'interessato se in età superiore ai 18 anni e da chi esercita la patria potestà se l'interessato ha meno di 18 anni.

### FAC-SIMILE DOMANDA

Alla Commissione Sanitaria Invalidi Civili
presso l'Ufficio del Medico Provinciale
Via Fornovo,12
ROMA

Il sottoscritto ______________________________________
nato_______________________________________________
il ___________ residente in _____________ Via ___________________

chiede che sia sottoposto a visita medica dalla commissione sanitaria, per essere ammesso al beneficio delle provvidenze di cui alla legge n. 18 del 18.2.80.

Allega certificato medico.