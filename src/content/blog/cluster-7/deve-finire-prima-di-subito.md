---
title: Deve finire prima di subito
date: 2020-03-17
author: Benedetta Mattei
slug: deve-finire-prima-di-subito
wp_id: 16765
original_url: "https://www.ombreeluci.it/?p=16765"
cluster_id: 7
has_comments: false
umap_x: 7.507657527923584
umap_y: 1.3677418231964111
umap_z: 9.316961288452148
issue_number: OEL-152
---

I
o a casa mia ci sto bene però non mi piace proprio stare a casa. Poi non mi piace lavarmi le mani sempre. Per prima cosa io non vado più a scuola. Mi spiace tantissimo. Pure mi arrabbio per questo. A me piace tantissimo andare a scuola tutti i giorni. Mi diverto a stare in classe con i miei compagni. Mi diverto quando ci sono i professori che parlano. Mi diverto quando andiamo nei laboratori di sala e di cucina e faccio la reception. Mi diverto a fare tutto a scuola, pure la colazione al bar prima di entrare. Poi sono molto arrabbiata perché il pomeriggio non posso fare più niente di tutte le cose che mi piacciono. Non posso andare a correre, a giocare a calcio e neppure a fare ginnastica ritmica in palestra dove ci vado da sola. Non posso andare a fare le prove del mio coro delle Mani Bianche a Testaccio. Il martedì pomeriggio non posso andare in giro per Roma, con l'autobus e la metro e pure a piedi, con i miei amici del Club. E non posso più vedere le mie amiche, come Lorenza. Non posso andare da nonna e da zia e non posso vedere mio cugino e le mie cugine. E poi a me piace andare al bowling e pure a cena fuori. Non posso fare proprio un bel niente. Questo a me non va bene. Proprio per niente. Deve finire prima di subito. A casa io faccio tanti compiti. Tantissimi. La professoressa di storia e italiano organizza la videolezione con il computer. Ieri parlava della tragedia greca. Ho visto pure nei tanti video che ci sono sul computer alcuni miei compagni di classe e questo mi ha fatto molto contenta. Quando ho finito di fare i compiti, faccio il gioco dell'oca e poi gioco a carte. Ma la cosa che mi piace fare di più a casa sono le telefonate. Io chiamo tutti oppure mando messaggi vocali. Oppure faccio la videochiamata. Telefono con il mio cellulare oppure prendo quello di mamma e di papà perché loro hanno più numeri. Mi piace parlare al telefono con tutti. Non mi piace vedere la televisione. Solo se c'è lo sport la vedo. I film non mi piacciono. Mi annoiano. Molto meglio il teatro. Appena posso uscire di casa vado a teatro. Ma soprattutto corro a scuola così posso rivedere tutti.

### [Il blog di Benedetta](https://www.ombreeluci.it/blog/)

**Altri articoli dal blog**