---
title: Lavorare come cameriera mi piace tantissimo
date: 2024-03-25
author: Benedetta Mattei
slug: lavorare-come-cameriera-mi-piace-tantissimo
wp_id: 43905
original_url: "https://www.ombreeluci.it/?p=43905"
cluster_id: 7
has_comments: false
umap_x: 7.799593448638916
umap_y: 1.1629302501678467
umap_z: 9.573793411254883
issue_number: OEL-168
---

Sto lavorando tanto e tanto bene. Io sono veramente felice e fiera di me stessa. Sono una cameriera sempre più brava al ristorante “Merè”. La novità è che ho imparato a fare il caffè e il mio caffè è molto buono. Non ci riuscivo perché la macchina per fare il caffè nel nostro bar è grande e pesante. Invece Carla, che è la proprietaria del ristorante, mi ha spiegato bene come si fa. Bisogna soprattutto essere forti per fare il caffè. I miei primi 2 caffè io li ho fatto per i miei genitorini che sono venuti a mangiare a “Merè” per la festa del papà. Io mi sono commossa ed ero tanto felice che ho apparecchiato, portato i piatti e poi il caffè e la crostata e poi ho sparecchiato proprio bene. Io faccio tutte queste cose a tutti i tavoli. Funziona così. Quando entrano le persone si siedono al tavolo e io apparecchio. Porto tutto quello che serve per mangiare, anche i bicchieri e i tovaglioli. Poi Carla prende le ordinazioni. Poi quando i piatti sono pronti mi chiamano in cucina e io li porto al tavolo. Ogni tanto le persone che mangiano mi chiedono di portare il pane o la focaccia o l’acqua. E io scatto velocissima. Se me lo chiedono io poi indico dove è il bagno che è molto bello. Quando le persone hanno finito di mangiare chiedono il conto oppure vanno alla cassa a pagare. Io aspetto che escano per sparecchiare. Vado con un vassoio. Qualche volta due vassoi. Ci metto piatti, posate e bicchieri. Mentre le carte io le metto nella tasca davanti del mio grembiule e poi butto tutto alla fine. Loretta mi chiama “canguro”. Se serve io so fare la spremuta di arance e so mettere i piatti, le posate e i bicchieri nella lavastoviglie. Poi quando è finita io tiro fuori di tutto e lavo sotto l’acqua e asciugo e metto a posto. A me questo lavoro piace tantissimo. Inizio a lavorare alle 10 e finisco alle 15, da lunedì a venerdì. Mi piace molto quando i clienti vanno via e noi mangiano a tavola tutti insieme. Spero di continuare a lavorare tanto a “Merè” perché è bellissimo, mi diverto, imparo cose nuove. E mi lego sempre i capelli quando lavoro.