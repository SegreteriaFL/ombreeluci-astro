---
title: Domande di una campionessa
date: 2025-09-01
author: Benedetta Mattei
slug: domande-di-una-campionessa
wp_id: 15768431
original_url: "https://www.ombreeluci.it/?p=15768431"
cluster_id: 7
has_comments: false
umap_x: 8.003726959228516
umap_y: 1.8090381622314453
umap_z: 9.391653060913086
issue_number: OEL-172
---

Ho vinto la medaglia d’oro a ginnastica artistica. **Medaglia d’oro vuol dire che ho vinto io** . Hanno fatto la premiazione perché c’erano i giudici che davano i voti. Mi hanno fatto applausi che non finivano mai. Sono stata molto contenta. Questa gara l’abbiamo fatta a Santa Marinella che è un po’ lontana da Roma ma è sulla strada che facciamo quando andiamo al mare. Ma io sono particolarmente brava a ginnastica ritmica. Una campionessa direi.

**Mi alleno due volte alla settimana.** Lunedì dopo che vado al corso di ballo di gruppo. E poi il venerdì. Ci vado alle sei e mezzo. Fino quasi alle otto. Devo dire che mi diverto tantissimo. Faccio prima il riscaldamento, con la corsa e poi gli esercizi. Poi facciamo tutte le cose della ginnastica, anche la trave. **Mi piace andare in palestra perché le maestre sono brave e simpatiche. Anche il maestro è molto bravo.** Loro mi danno i consigli, mi aiutano e mi dicono come posso fare meglio l’esercizio. Non urlano mai. Sono gentili sempre. Facciamo sempre tutte le cose con calma e senza fretta. A fare ginnastica ritmica siamo tutte femmine. Mi piace stare lì. La palestra è a Monteverde e fa parte della scuola che si chiama Kennedy. Devo dire che la palestra è vicino a casa mia, in macchina ci vogliono dieci minuti. Questo mi piace molto perché faccio presto ad arrivare e faccio pure presto a tornare a casa per la cena. In questo periodo sto facendo tantissime cose belle. Continuo a lavorare al locale Merè e sto suonando meglio il violino. Ho tanti impegni. Purtroppo c’è un problema che non si riesce a risolvere. **Giacomo si sposa e io proprio non voglio.** Non so come fare. Io sono molto contraria. L’anno scorso si è sposata la sorella e io sono stata molto ma molto contenta perché è giusto. Ma io faccio una semplice domanda: che bisogna c’era di fare questo matrimonio? Non va per niente bene. Io ci andrò ma come posso essere contenta che loro si sposano? Domando.