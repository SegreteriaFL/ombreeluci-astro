---
title: Baglioni e il canguro
date: 2024-08-16
author: Benedetta Mattei
slug: baglioni-e-il-canguro
wp_id: 45000
original_url: "https://www.ombreeluci.it/?p=45000"
cluster_id: 7
has_comments: false
umap_x: 7.7654805183410645
umap_y: 1.2980142831802368
umap_z: 9.813386917114258
issue_number: OEL-168
---

Sono andata due volte al concerto di Claudio Baglioni al Palaeur. Mi sono molto divertita perché canto e ballo. Il concerto è molto lungo. Più di tre ore. Io arrivo presto e mi mangio i panini con il prosciutto cotto. Bevo l’acqua però non si può tenere il tappo e devo stare attenta sennò mi faccio una bella doccia. **Mi piace perché c’è tanta gente e io mi presento e inizio a parlare con quelli che stanno vicino a me.** Baglioni è gentile e mi manda gli auguri per il mio compleanno, anche con il video e con il vocale. La canzone che mi piace di più e so tutte le parole è *Questo piccolo grande amore* . Inizia così: «Quella sua maglietta fina». Poi mi piace tanto Porta Portese che sta vicino casa mia, poi. Ci sono passata a Porta Portese quando facevo l’Istituto alberghiero Gioberti a Trastevere. E sempre cantavo «Porta Portese cosa avrai di più». Soprattutto quando ero ferma in macchina ai semafori. Era divertente. Poi mi piace tantissimo anche *Viva l’Inghilterra* perché ballo. Quando la canzone mi piace io mi alzo in piedi come quando canta *Noi no, E adesso la pubblicità, A tutto cuore* e tante altre. Ci sono pure tantissimi ballerini che fanno salti mortali. Ma io non so le parole di tutte le canzoni e allora faccio finta di saperle e dico «a la la». Faccio pure i video con il cellulare e qualche selfie. Una cosa divertente è quando mi metto dietro quelli che si fanno i selfie così ci sono pure io nelle foto. Sono contenta che il concerto di Baglioni finisce dopo mezzanotte. **A me piace quando torno a casa tardissimo.** La mattina tanto mi alzo presto lo stesso. Il lavoro a Merè va benissimo. Io mi impegno tanto e mi diverto. Mi piace apparecchiare, portare i piatti e sparecchiare. Sono velocissima. Mi chiamano “canguro” perché quando sparecchio per fare prima metto tutte le carte e i tovaglioli nel tascone davanti del mio grembiule e poi lo svuoto. Vado tutti i giorni a Merè e mi spiace quando viene sabato e domenica che non ci vado. Le mie colleghe sono molto brave e simpatiche, mi insegnano tante cose. Io sto bene con loro e sono tanto felice quando abbiamo finito il lavoro, i clienti se ne sono andati, e noi mangiamo insieme. È bellissimo.