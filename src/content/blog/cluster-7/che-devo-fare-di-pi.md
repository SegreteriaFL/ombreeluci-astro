---
title: Che devo fare di più?
date: 2020-03-31
author: Benedetta Mattei
slug: che-devo-fare-di-pi
wp_id: 17275
original_url: "https://www.ombreeluci.it/?p=17275"
cluster_id: 7
has_comments: false
umap_x: 7.689561367034912
umap_y: 1.234400987625122
umap_z: 9.49860954284668
issue_number: OEL-152
---

Siccome io sono molto brava come cuoca, come cameriera e pure alla reception, e siccome io devo stare a casa e questo coronavirus mi ha proprio super stufatissimo, io dico a tutti la ricetta per mangiare cose buone. Perché io come fanno al ristorante e pure in albergo preparo il menù. Per tutta la settimana così si può fare la spesa bene per comprare quello che serve e quello che manca. Sennò come fai? Io da quando sono a casa ho fatto due ricette, tre o quattro volte: le lasagne e il ciambellone. Però ho scritto la lista di tutto quello che mi piace. Intanto apparecchio e sparecchio pure. Forse laverò pure i piatti, i bicchieri, le posate e le pentole. Ma ora proprio non mi fa. Forse li asciugo. Ma non credo che mi va. Per fare il ciambellone servono 3 uova, la farina, il lievito, lo zucchero, la tavoletta di cioccolato, il vasettino di olio di semi e uno yogurt di papà. Poi serve pure il forno acceso e la pentola quella con il buco in mezzo. Per fare le lasagne mi serve la pasta all'uovo, la besciamella, la mozzarella, il parmigiano, il sugo di pomodoro ma ci io voglio mettere il pesto perché mi piace di più. Tanto ho la lista di quello che mi serve. Siccome cucino io mangio prima io. Faccio mangiare pure mamma e papà. E pure nonna. Ora non posso invitare nessuno a casa. Ma le porzioni le decido io perché sono cuoca, cameriera e pure faccio la reception: che devo fare di più? Ho fatto pure una cosa bella con i miei amici. In quattro con la chat sul cellulare abbiamo preparato il ciambellone insieme e così ci dicevamo bene tutte le cose da fare. Io ho messo il cellulare davanti a me in cucina e loro guardano mentre lavoravo. È stato molto molto divertente. Il ciambellone è molto buono anche perché ci metto la cioccolata però la crosta è dura e io mangio quasi solo il morbido che c'è dentro. Sennò mi faccio male ai denti e devo bere l'acqua perché il ciambellone non va giù. Ma le lasagne sono più buone. Mi piacciono molto di più. Se avanzano decido io chi le mangia perché ho cucinato io. E decido sempre che le mangio io.

### [Il blog di Benedetta](https://www.ombreeluci.it/blog/)

**Altri articoli dal blog**