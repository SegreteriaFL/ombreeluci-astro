---
title: Amen
date: 2023-12-19
author: Benedetta Mattei
slug: amen
wp_id: 42822
original_url: "https://www.ombreeluci.it/?p=42822"
cluster_id: 7
has_comments: false
umap_x: 7.774878978729248
umap_y: 1.2361664772033691
umap_z: 9.577606201171875
issue_number: OEL-164
---

Iovoglio fare tante cose e le faccio. Perché sennò mi annoio. Ora racconto qualcosa che ho fatto e che mi piace. Prima cosa, io sono felicissima di fare la cameriera al ristorante Merè che sta a via Nomentana e cioè lontano da casa mia. **La cosa più bella è quando noi mangiamo tutti insieme con le cuoche che preparano cose buone.** Si chiamano Chiara. Gli ordini ai tavoli li prende Carla. Io sono cameriera con un’altra Chiara e Loretta. Io scatto quando entrano i clienti. Saluto e apparecchio. Poi porto le cose a tavola e non faccio cadere niente. Mi diverto tantissimo e mi piace sapere cosa ordinano i clienti. Carla è bravissima e gentilissima. **Fare la cameriera mi piace da morire.** Continuo ad andare pure all’Hotel American Palace all’Eur. Mi fanno fare soprattutto le chiavi magnetiche. C’è pure la mia amica e collega Joelle.

Domenica mattina sono andata, come ogni anno, alla festa di compleanno di Papa Francesco. Io sono invitata. Appena lui è entrato io sono partita di corsa per abbracciarlo e dargli un bacio per fargli gli auguri. **E poi durante la festa l’ho abbracciato un’altra volta e gli ho fatto una carezza per gli auguri.** Lui ha spento una candelina e ha compiuto 87 anni. È stata una bella festa. Mi sono divertita. Ma poi, appena è finita, sono dovuta scappare prima perché dovevo cantare nel coro a messa in parrocchia e poi perché il concerto a Monteverde con il mio Coro delle Mani Bianche della scuola popolare di musica di Testaccio. Mi sono messa a suonare il violino e mi piace tanto.

Per questo voglio fare sempre tante cose perché io a casa perdo tempo. Ci voglio stare solo la sera per cenare e poi guardare video sul cellulare e telefonare prima di dormire. **Ora mi piace tanto andare a scuola di ballo perché ogni settimana poi noi andiamo a mangiare la pizza tutti insieme. E balliamo pure in pizzeria.** Mi sono messa a giocare a basket con la Virtus Roma, ci vado dopo che ho giocato a calcio con la As Roma. Poi ho fatto l’abbonamento al teatro Brancaccio e già vi dico che a febbraio vado al Palauer al concerto del mio amico Claudio Baglioni. Amen.