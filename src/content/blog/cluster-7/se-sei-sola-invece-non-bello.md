---
title: Se sei sola invece non è bello
date: 2025-08-18
author: Benedetta Mattei
slug: se-sei-sola-invece-non-bello
wp_id: 15767927
original_url: "https://www.ombreeluci.it/?p=15767927"
cluster_id: 7
has_comments: false
umap_x: 7.805904865264893
umap_y: 1.1449178457260132
umap_z: 9.534770965576172
issue_number: OEL-172
---

Mipiace lavorare come cameriera e pure altro al ristorante. Però quando sono in vacanza a Castiglione della Pescaia sono in vacanza. Ma qualche volta **aiuto molto volentieri le mie amiche e i miei amici** ai ristoranti al mare. Ma c’è un gran bel però. Cioè, io però non voglio assolutamente essere pagata. Io lo faccio perché sono amica e perché è come il tirocinio. Con niente soldi.

Lavo i bicchieri e li metto a posto. E poi sistemo le posate, la forchetta e il coltello, dentro il tovagliolo così possono mettere tutto a tavola e apparecchiare bene. Lo faccio molto volentieri e mi diverto. Anche a casa lavo i piatti, i bicchieri e le posate. Pure le pentole. Poi asciugo e metto a posto. Dove lavoro io, a “Merè” a Roma, invece, c’è anche la lavastoviglie perché ci sono tante cose da lavare. A casa sono poche.

**Ho capito che più lavoro più miglioro. Più le cose le faccio bene e pure veloce. Imparo sempre tanto e poi guardo sempre gli altri come fanno.** Quando andavo a scuola mi divertivo e stavo bene perché c’erano i compagni di classe. E stavo molto bene con loro e anche con i professori. Ma io penso che è meglio lavorare, è molto più divertente.

La cosa più divertente sono i colleghi perché ci diventi amica e ci fai le risate. Per questo lavorare è sempre divertente. **Se sei sola invece non è bello.** Poi mi piace perché devi fare le cose fatte bene perché sono tutte importanti. Anche apparecchiare bene la tavola è molto importante. Devi sempre imparare a farlo bene.

Poi mi piace lavorare perché ci sono tante persone che vengono per mangiare. Così io conosco tutti e ci divento amica. **Questo mi piace perché così parliamo e a me piace che sono tutti contenti di stare insieme.** Qualche volta ci sono persone che tornano tante volte. Soprattutto a pranzo a Roma. Ma anche a Castiglione della Pescaia. Pure a me piace andare sempre nello stesso ristorante perché mi trovo bene. Però qualche volta cambio pure io perché mi piace conoscere le cose nuove e diverse.