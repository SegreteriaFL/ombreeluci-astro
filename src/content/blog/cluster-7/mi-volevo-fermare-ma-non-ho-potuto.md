---
title: Mi volevo fermare. Ma non ho potuto!
date: 2021-10-20
author: Benedetta Mattei
slug: mi-volevo-fermare-ma-non-ho-potuto
wp_id: 27313
original_url: "https://www.ombreeluci.it/?p=27313"
cluster_id: 7
has_comments: false
umap_x: 7.477611064910889
umap_y: 1.4032509326934814
umap_z: 9.31026554107666
issue_number: OEL-156
---

Ascuola ci vado volentieri ma non si capisce più niente perché **i professori non ci sono tutti e alcuni compagni neppure e questo mi dispiace.** Sono a Erasmus. Ma forse poi tornano, così mi hanno detto. Soprattutto Lorenzo e Joelle mi mancano.

Abbiamo votato i rappresentanti di classe che sono Chiara e Alessandro. Loro due sono molto bravi. Io quando leggevano i nomi sui foglietti però sono intervenuta e ho detto il nome del mio compagno che mi piace e mi sta simpatico. Anche se lui non doveva avere il voto. Si sono messi a ridere tutti.

A scuola ci si diverte sempre tanto. Dopo il covid sembra che riaprono pure i nostri laboratori. Non facciamo più i laboratori da tantissimo tempo. Dovevamo pure andare a fare un lavoro fuori dalla scuola ma dicono che non si può fare sempre per il covid. **Dicono tutti sempre che c’è il covid e non si può fare mai niente bene.**

Oltre che a scuola si sta bene pure quando facciamo sport. Io sono stata molto contenta quando sono andata a Castelporziano che hanno fatto le gare di atletica. Mi piace tantissimo. Ho pure fatto un giro di pista ma poi ero così stanca che mi sono buttata per terra e non mi volevo più alzare. **Mi volevo fermare quando correvo però tutti mi applaudivano e dicevano «Forza Benedetta, brava Benedetta»** e così sono arrivata fino all’arrivo. Ero molto sudata, mi hanno dato da bere l’acqua fresca e me l’hanno messa pure in testa. Ero tutta bagnata.

Mi sono divertita tanto anche a fare il tifo per tutto, ma soprattutto per quelli di [Athletica Vaticana](https://www.athleticavaticana.org/) e per la mia amica Sara Vargetto che con la sedia a rotelle ha fatto un giro della pista da sola. È stata super bravissima.

È molto divertente vedere quelli che corrono forte, che fanno i salti, che lanciano il giavellotto. **Il salto con l’asta è bellissimo e la mia amica Sonia è molto brava.** Piacerebbe pure a me fare il salto con l’asta e Sonia mi ha detto che mi insegna però cominciamo a saltare poco poco. Sennò ho paura.

**Dopo che sono finite le gare abbiamo fatto pure una cena nella pista** e io ho mangiato due piatti di pasta al pomodoro. Buonissima. Ho mangiato pure un gelato cioccolato e panna. E non ho mangiato gli arrosticini con le patate perché non mi andava.

Mi sono fatta le foto con le mie amiche e i miei amici che hanno vinto le olimpiadi. Sono stati molto bravi. **Pure io voglio andare alle olimpiadi** perché ci sono tante persone nuove che non conosco.

### [Il blog di Benedetta](https://www.ombreeluci.it/blog/)

**Altri articoli dal blog**