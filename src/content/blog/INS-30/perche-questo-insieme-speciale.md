---
title: "Perché questo \"Insieme Speciale\""
date: "1981-12-16"
author: "Redazione"
theme: "cluster-0"
cluster_id: 0
slug: "perche-questo-insieme-speciale"
lang: it
wp_id: 46752
has_comments: false
tema_code: "T06"
tema_label: "Pellegrinaggi, cammini e vita comunitaria in movimento"
categoria_menu: "Fede"
issue_number: INS-30
id_numero: "INS-30"
numero_rivista: "Insieme"
---
### Perché questo libretto

È stato preparato su richiesta di diversi paesi e con la stretta collaborazione di alcuni di loro, per creare una più grande unità tra le diverse comunità Fede e Luce, e permettere a ciascuna di loro di preparare in modo concreto e spirituale, la via verso la Pasqua 1981. È destinato a tutti i membri della comunità, sia che vadano a Lourdes sia che celebrino la Pasqua nel proprio paese.

Questo libretto, incentrato sul tema generale del pellegrinaggio 1981 "Cibarsi di Gesù per ricevere la Vita e darla", contiene venti temi che, per maggior chiarezza, corrispondono ciascuno ad un mese dell'anno e vanno dal Novembre 1979 al Settembre 1981.

### Come utilizzarlo

Non c'è nessuna ricetta, spetta ad ognuno utilizzarlo nel modo migliore... Quello che è proposto è un invito alla riflessione sul senso del pellegrinaggio, un invito alla vita comunitaria, a un più grande impegno di fronte a Gesù e ai nostri fratelli. A partire dai testi, dai suggerimenti proposti, che sono delle semplici piste, spetta ad ogni comunità prendere le proprie iniziative, arricchire e completare le idee appena abbozzate, rimetterle nel loro contesto, soprattutto quando si tratta di citazioni del Vangelo, vedere come adattarle concretamente in modo che ciascuno, genitori, handicappati, amici, sia realmente impegnato.

Resta da fare l'essenziale: trasformarlo nella presenza viva di Gesù in noi, in un efficace reciproco slancio del cuore, in una più intima unione e fiducia filiale nel Padre del Cielo.

Così, poco a poco, al di là dei mari e dei continenti si creeranno legami, forze invisibili, ed è nella gioia che ci ritroveremo a Lourdes nel 1981.

Già questo libretto si è potuto realizzare grazie alla preghiera di pellegrini che non si conoscono ancora; essa ha sostenuto il lavoro del piccolo gruppo che l'ha elaborato, pensando a ciascuno di coloro che lo utilizzeranno.

Questo libretto non è che uno strumento. Ora mettiamoci insieme in cammino. Alleluia!