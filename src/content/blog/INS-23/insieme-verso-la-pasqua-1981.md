---
title: Insieme verso la pasqua 1981
date: 1979-12-16
author: Redazione
slug: insieme-verso-la-pasqua-1981
lang: it
wp_id: 45854
original_url: "https://www.ombreeluci.it/?p=45854"
cluster_id: 10
has_comments: false
tags:
  - pellegrinaggio
umap_x: 9.328614234924316
umap_y: 8.126265525817871
umap_z: 13.27067756652832
issue_number: INS-23
id_numero: "INS-23"
numero_rivista: "Insieme"
---
"Il Pellegrinaggio più importante per me è andare con il mio bambino dalla porta di casa a quella della chiesa parrocchiale." *(una mamma inglese)*

"A Lourdes con Foi et Lumière Belge vi portiamo profondamente nel cuore, con le vostre sofferenze e le vostre gioie, nella comunione.... Lourdes è una lotta terribile su di se ma le grazie sono enormi. Alleluia." *(il papà di Thierry - Francia)*

Come molti di voi già sanno, la Pasqua 1981 sarà contraddistinta in ogni comunità Fede e Luce, da un Pellegrinaggio: pellegrinaggi locali, regionali, nazionali, internazionali.

Partire per qualche giorno o poche ore o, anche, seguire da casa gli amici che sono in viaggio...

I più cercheremo di ritrovarci a Lourdes dal 16 al 20 aprile.

Il tema scelto per la nostra riflessione e testimonianza è "nutrirsi di Gesù per avere la Vita e darla agli altri."

Sarà importante non perdere di vista che prima di essere (e per essere) un incontro di paesi Lourdes sarà un pellegrinaggio del quotidiano per ogni comunità, per ogni paese, per ognuno di noi.

Perciò bisogna fin da oggi approfondire la vocazione della comunità Fede e Luce in quanto comunità di incontro.

Per facilitarci il cammino, per consentire a ciascuno di meditare su testi comuni a tutti, è stato preparato un libretto che, partendo da novembre '79, suggerisce mensilmente temi di approfondimento e lavoro comunitario.

Chiunque lo desidera lo può ordinare in segreteria al prezzo di L. 500 la copia.