---
title: Un antidoto alla disperazione
date: 1979-09-16
author: Redazione
slug: un-antidoto-alla-disperazione
lang: it
wp_id: 45617
original_url: "https://www.ombreeluci.it/?p=45617"
cluster_id: 1
has_comments: false
tags:
  - disabili-adulti
umap_x: 6.328876972198486
umap_y: 9.315491676330566
umap_z: 8.208786964416504
issue_number: INS-23
id_numero: "INS-23"
numero_rivista: "Insieme"
---
Si chiama Massimo: ha diciassette anni, da sempre profondamente handicappato: molte cure, molti i tentativi, molte le speranze, spesso vani i risultati: una storia come tante altre. Pure è un ragazzo vispo ed intelligente che può e vuole alla sua maniera comunicare stati d'animo e sensazioni a chi gli sta vicino; a noi genitori per primi. Vediamo e viviamo così insieme a lui i suoi umori, le sue simpatie ed antipatie, i suoi motivi di gioia. Uno soprattutto, più forte degli altri: Massimo si sente prepotentemente attratto in Chiesa; da sempre, sin da quando ancora piccolino si faceva accompagnare da chi voleva farlo camminare, davanti all'altare e lì, anche vistosamente, manifestava la sua gioia. Anche oggi, sensibile all'atmosfera, alle musiche, ai canti, alla gente che sta lì vicino, Massimo sta bene, non si stancherebbe mai, lo vuole con fermezza, lo chiede come può, ascolta e vive quei momenti con attenzione, con raccoglimento, con tutto se stesso. Nel
[n. 21 di "Insieme"](https://www.ombreeluci.it/project/insieme-n-21-bollettino-fede-e-luce-1979/)
si parlava delle manifestazioni della volontà dei ragazzi e di assecondarle, "l'amore non basta" si diceva. Ma mai l'amore dei genitori e la volontà del ragazzo sono state tanto vicine: Massimo ha insegnato a noi una strada nuova, un sicuro antidoto alla disperazione, una via alla serenità e alla speranza. Non è forse lui, in questo modo semplice eppure tanto forte e profondo, più vicino alla Verità di noi o di tanti "normali"?
*Rossana Palombi*
, 1979