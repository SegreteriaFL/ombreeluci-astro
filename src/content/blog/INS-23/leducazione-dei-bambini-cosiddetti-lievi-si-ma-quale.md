---
title: "L'educazione dei bambini cosiddetti \"lievi\"... sì ma quale?"
date: "1979-06-16"
author: "Nicole Schulthes"
theme: "cluster-0"
cluster_id: 0
slug: "leducazione-dei-bambini-cosiddetti-lievi-si-ma-quale"
lang: it
wp_id: 45318
has_comments: false
tema_code: "T01"
tema_label: "Vivere la disabilità"
categoria_menu: "Disabilità"
issue_number: INS-23
---

*Parlare in due pagine dell'educazione dei bambini cosiddetti "lievi" è molto pretendere. Fare una classifica generale è del tutto contrario a quello che non ci stanchiamo di ripetere: ognuno è unico, ogni famiglia è diversa, nessun caso è simile ad un altro; nessuna soluzione è valida direttamente per il vicino; ogni bambino deve essere orientato secondo i suoi particolari bisogni.*

*Per questo, in un primo momento; avevamo pensato di rinunciare a parlarne in termini generali.*
*E poi ci è sembrato veramente impossibile tralasciare in questo numero l'immenso e fondamentale problema dell'educazione.*

*Speriamo che l'impressione di generalizzare sia corretta dal posto importante dato alle testimonianze individuali che seguono e, una volta di più, aspettiamo volentieri critiche e controproposte.*

*Queste righe non vogliono essere parole di vangelo. Esse riflettono il risultato dell'esperienza e il desiderio di ricerca.*

*Eccole a voi esposte in modo schematico [nota]Queste idee sono riprese da un esposto della rivista. "Epanouir (N.93 - marzo 1978) rivista dell'Associazione francese dei genitori dei bambini disadattati.[/nota]*
Le nostre idee hanno come punto di partenza un postulato: l'handicap esiste ed è riconosciuto.** Esiste nel regno vegetale, nel regno animale, e nell'essere umano. Questo handicap è, il più delle volte, irreversibile. Di conseguenza non deve essere ignorato, tenuto nascosto, ma al contrario diagnosticato per essere compensato nel miglior modo possibile.

È da questa visione realistica delle cose che si passa al concetto di una educazione che chiameremo specifica per evitare il termine mal capito di **educazione speciale.
Perché questa educazione deve essere "specifica"?** La risposta può formularsi così: per definizione, un handicappato non dispone di tutti i mezzi intellettivi, manuali o sensoriali, o anche, affettivi,

A volte le deficienze sono di diverso ordine e si sommano. Sembra dunque indispensabile cercare metodi educativi, definire principi pedagogici che permettano ad ognuno, nella vita di bambino e di adolescente di avere la possibilità di acquisire il massimo in funzione delle sue possibilità.
Il primo passo dell'educatore** deve consistere nella ricerca dei bisogni fondamentali del bambino.

Certo, un essere umano non può essere considerato diviso a compartimenti, ma bisogna ugualmente cercare di analizzare questa realtà complessa per orientare efficacemente un'azione educativa.
Si tratta di assicurare al massimo le acquisizioni senso-motorie: si tratta essenzialmente dell'acquisizione

- delle sensazioni e delle percezioni visive

- dei suoni e delle percezioni uditive senza le quali non è possibile lo sviluppo del linguaggio normale

- delle sensazioni tattili e muscolari

- delle sensazioni olfattive e gustative
Si tratta di sviluppare le possibilità motorie
- motricità larga

- motricità fine o manuale

Con tutto ciò che questo comporta di progresso nel tempo e nella coordinazione.
Si tratta anche di sviluppare le qualità intellettive**, in primo luogo, e condizione di ogni apprendimento, la facoltà di attenzione. Essa è infatti il supporto di tutte le altre facoltà. Ma anche le possibilità di riflessione, di ragionamento , di comprensione anche se esse sono alterate, possono e debbono essere sviluppate partendo dal loro livello.
Bisogna aggiungere l'importanza pratica della memoria** e tutto quanto concerne il situarsi nel tempo e nello spazio.

Ma è fuori di dubbio che tutte queste acquisizioni sono strettamente legate alla vita affettiva e sociale di ogni bambino.
Sul piano affettivo bisogna considerare il grado di maturità individuale**, della presa di coscienza di se stesso, del proprio valore, delle proprie utilità nei confronti della famiglia, del vicinato e al di sopra di tutto, in rapporto al grado di accettazione dell'handicap. I bisogni, che si esprimono in termini di valorizzazione in opposizione agli atteggiamenti di fallimento, di espressione - non solamente verbale che a volte fa difetto, ma anche attraverso il corpo, sono fattori importanti per l'integrazione.

Sul piano sociale poi, non bisogna dimenticare le qualità di autonomia e d'indipendenza, essenziali per divenire adulto.
In breve, gli scopi essenziali dell'azione educativa possono riassumersi:
Lo sviluppo armonioso della persona** del bambino che trova il proprio equilibrio e la sua dimensione personale e **la preparazione ad una vita il più possibile autonoma.

E, per finire, ed è questo un aspetto da non trascurare, una tale educazione sarà possibile e utile solo se realizzata in collaborazione con i genitori.

Tutti devono essere convinti che un bambino handicappato può divenire un adulto sereno di vivere così com'è solo se genitori ed educatori metteranno i loro sforzi, le loro pene, e perché no, la loro gioia in comune.

*Nicole Schulthes*, 1979

Se i bambini gravemente handicappati ci forzano a vivere contro corrente della società in cui viviamo, come dicevamo nell’[Insieme precedente](https://www.ombreeluci.it/project/insieme-n-20-bollettino-fede-e-luce-1979/), i bambini cosiddetti "handicappati lievi" ci chiamano a seguire la corrente, ma a loro ritmo, ad integrarsi in questa società, purché a certe condizioni ed entro certi limiti. Allora abbiamo preso là decisione ancora ima volta di offrire delle testimonianze individuali per non cadere nell'astratto o nella generalizzazione.

Genitori ed amici hanno di nuovo la parola. Abbiamo cercato di ridurre al massimo i discorsi generali per far posto soprattutto ad esperienze vissute.