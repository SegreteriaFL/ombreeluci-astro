---
title: "Apriamo il sipario: oggi si recita"
date: 1979-06-16
author: Redazione
slug: apriamo-il-sipario-oggi-si-recita
lang: it
wp_id: 45370
original_url: "https://www.ombreeluci.it/?p=45370"
cluster_id: 12
has_comments: false
tags:
  - teatro-e-disabilita
umap_x: 9.080120086669922
umap_y: 7.781174659729004
umap_z: 8.881438255310059
issue_number: INS-23
id_numero: "INS-23"
numero_rivista: "Insieme"
---
**N ei gruppi "Fede e Luce" spesso si fa teatro.** Uomini e donne, mamme e papà, bambini piccolissimi e amici alti due metri, diventano improvvisamente attori pronti ad affrontare qualsiasi ruolo, tragico o comico sotto la guida di un regista altrettanto improvvisato. E intorno al palcoscenico ci si dividono gli altri compiti: ci sono i costumisti, gli scenografi, gli elettricisti, i trovarobe. Tutto avviene come nei teatri veri, ma con maggiore entusiasmo ed eccitazione. Potrebbe sembrare un passatempo come un altro, un modo per fare festa, un gioco e anche per noi all'inizio era soltanto questo. Poi, pian piano abbiamo scoperto quanto è importante questo passatempo e quante scoperte permette di fare questo gioco.

**Prima di tutto: la gioia.** Anche i ragazzi di solito seri, e un po' chiusi in se stessi, sono felici di travestirsi, di cambiare aspetto, di diventare un altro da se stesso, un altro che fa ridere, o che fa paura, o che è potente, bello, importante.... a seconda di quello che si desidera essere in quel momento.

**E poi scoprire di essere importanti** . Rendersi conto che si fa parte di un gruppo deve ognuno ha un compito preciso, è una parte necessaria al tutto. Ogni attore è una piccola pietra del mosaico e tutti devono collaborare perché alla fine della fatica ci sia il successo, ci siano gli applausi, i complimenti per tutti indistintamente e che a tutti fan no piacere.

**E la carica che dà il teatro** , l'impulso ad uscire da se stessi, a dimenticare le proprie incapacità, le difficoltà ad esprimersi a muoversi, per riuscire ad essere quello che si deve rappresentare con l'aspetto, i gesti, le parole. Si dimentica so stessi per divenire il personaggio che ci è stato affidato e che dobbiamo far vivere per.gli altri, per quelli che ci guarda no; per i compagni che recitano con noi e che hanno bisogno del nostro personaggio per far vivere i loro, me anche per noi stessi, perché il personaggio ci piace e dipende da noi che viva, che faccia ridere piangere, che susciti applausi.

**La libertà.** Quanto più il ragazzo — attore è lasciato libero di esprimersi con parole, gesti, atteggiamenti che inventa e trova dentro di sé, tanto più facilmente riuscirà a creare il personaggio e a render lo credibile. E così facendo, inavvertitamente, esprime senza inibizioni il suo mondo interiore, le cose che gli urgono dentro e che non sempre riesce a dire o vuole dire; la sua voglia di parlare di comunicare; di essere guardato e capito, di essere ammirato.

E così che abbiamo visto sui palcoscenici di Fede e Luce rappresentare con meravigliosa semplicità Dio Creatore, e i profeti biblici storie d'amore e di gioia; abbiamo visto soli parlanti, nubi e piogge danzanti, streghe e giganti; madri trepide e nonnette petulanti.

Insomma uno stuolo di personaggi che hanno reso, senza saperlo, un grande servizio a molti di noi.

*Il Gruppo teatrale Fede e Luce* , 1979

**[Insieme n.21, 1979](https://www.ombreeluci.it/project/insieme-n-21-bollettino-fede-e-luce-1979/) **