---
title: Le persone pluri-handicappate
date: 1986-03-27
author: Anna Cece
slug: le-persone-pluri-handicappate
lang: it
wp_id: 4814
original_url: "https://www.ombreeluci.it/?p=4814"
cluster_id: 1
has_comments: false
tags:
  - pluridisabilita
  - scheda
umap_x: 8.054377555847168
umap_y: 9.067605018615723
umap_z: 7.933387279510498
issue_number: OEL-13
id_numero: "OEL-13"
numero_rivista: "Ombre e Luci"
---
*In generale possiamo dire che le persone che associano in sé varie minorazioni. Una loro definizione rimane comunque confusa e complessa, ma tentiamo lo stesso una descrizione, allo scopo di aiutarci a identificare il tipo di persone a cui ci riferiamo.*
I vari deficit che si sommano sono di ordine:
- **sensoriale** : sono cioè colpiti gli organi di senso, soprattutto vista e udito, con conseguente cecità e/o sordità più o meno completa; - **neurologico** : cioè un danno del sistema nervoso centrale, colpito da lesioni di varia natura con conseguente deficit motorio (paralisi spastica, emiplegie, paresi, ipotonia muscolare...) e/o disturbi «focali» (epilessia con crisi convulsive, o assenze...) - **disordini psicocomportamentali** (che quasi sempre si sommano ai precedenti).
Nonostante una grande variabilità di situazioni individuali, si riscontrano, come comune denominatore:
- ritardo del processo evolutivo; - difficoltà nell'apprendimento; - disturbi del comportamento e della comunicazione (autismo, stereotipie, aggressività...);
Le cause di questi danni, quando conosciute, possono aver agito in diversi momenti:
- nel **periodo prenatale** : è il caso delle malattie ereditarie (molto più rare di quel che comunemente si pensa, come le facomatosi o altre rare malformazioni), ma soprattutto delle infezioni materne in gravidanza (in particolare rosolia, citomegalovirus, toxoplasmosi) che portano al bimbo conseguenze tanto più gravi quanto più precoci; ricordiamo inoltre la Rx-terapia, il diabete materno, l’uso di certi farmaci. - nel **periodo perinatale** : in relazione al parto e comprendono soprattutto l’asfissia neonatale, le emorragie intracraniche e i traumi (da forcipe o ventosa). - nel **periodo postnatale** : è il caso delle encefaliti della prima infanzia infettive o tossiche, delle sepsi, disidratazione, disturbi circolatori gravi, traumi...
Cosa si può fare allora, per ridurre il rischio che si instaurino questi danni? Premesso che nella maggior parte dei casi non è possibile prevedere o evitare tali eventi, si possono comunque mettere in pratica alcuni accorgimenti:
- rivolgersi al consultorio prematrimoniale se si ha il dubbio di essere portatori di qualche malattia ereditaria (raro) o per accertare eventuale incompatibilità Rh; - vaccinarsi contro la rosolia etc. ; - evitare l’assunzione di certi farmaci in gravidanza e di sottoporsi a radiazioni; - osservare alcune norme igieniche in gravidanza, come stare lontano da animali (cani, gatti...) - se c’è in famiglia qualche altra persona gravemente handicappata dalla nascita, rivolgersi ad un consultorio di Genetica presso le cliniche universitarie dove si offre questo servizio, per poter intraprendere più tranquillamente altre gravidanze, qualora si tratti di genitori che hanno già avuto un figlio colpito.
di
*Anna Cece*
, 1986 Questo articolo è tratto da
[Ombre e Luci n.11, 1986](http://www.ombreeluci.it/staging/project/numero-11-epilessia-una-montagna-di-pregiudizi/)

#### Editoriale

Non vede, non sente, non comunica
di
*Mariangela Bertolini*
Dalla disperazione alla speranza
di
*Marie Hélène Mathieu*
SCHEDA - Le persone plurihandicappate
di
*Anna Cece*
Ora sappiamo che tutto ha un senso
di
*Olga Gammarelli*
Un salsicciotto e tanta acqua
di
*Olga Gammarelli*
Un salsicciotto e tanta acqua
di
*un papà*
"Mio Dio com’è duro vivere nella prova"
di
*M.F. Heyndrickx*
Il verdetto dei medici
di
*M.D.*
Vede, sente e parla attraverso le mani
di
*Nicole Schulthes*
Lega del Filo d’Oro
di di

#### Rubriche

[Dialogo aperto n.11](http://www.ombreeluci.it/staging/1985/dialogo-aperto-n-10/)

#### Libri

di di di