---
title: "Editoriale... parliamo di \"Insieme\""
date: 1976-12-20
author: Mariangela Bertolini
slug: editoriale-parliamo-di-insieme
wp_id: 43136
original_url: "https://www.ombreeluci.it/?p=43136"
cluster_id: 2
has_comments: false
umap_x: 6.646417617797852
umap_y: 7.41672420501709
umap_z: 12.136911392211914
issue_number: INS-11
---

C on questo numero, " [INSIEME](https://www.ombreeluci.it/project_category/insieme/) " esce un po' rinnovato. Ha fatto un po' di strada da quando era solo una lettera ciclostilata inviata a poche mamme, sparse nella penisola, che volevano sentirsi unite e sostenute in un compito difficile. In seguito è divenuto più di una lettera: giovani, bambini, genitori, educatori, hanno trovato posto per i loro pensieri, poesie, testimonianze, racconti.

Ora, chi riceverà INSIEME, lo vedrà un po' cambiato: la copertina stampata vuole essere un augurio, che ci facciamo a vicenda, perché INSIEME sia veramente qualcosa che unisce tutti coloro che, vivendo accanto ad un bambino o giovane handicappato sentano il bisogno di sostegno, di amicizia, di informazione di consiglio.

Speranza che sarà realtà se tutti lo vorremo e collaboreremo a che questo avvenga.

Il contenuto di ogni numero - che uscirà ogni tre mesi e verrà inviato solo su abbonamento sarà impostato in questo modo:

- **Editoriale** - **Ci hanno scritto** : chiunque può scrivere le proprie critiche, suggerimenti, richieste ecc, - **Per la nostra riflessione** : articoli o testimonianze di carattere spirituale 0 religioso. - **Per la loro educazione** : articoli e ter stimonianze che aiutino nell'educazione e nel progresso dei nostri ragazzi. - **Esperienze e testimonianze** : i giovani; gli amici di ogni età, possono esprimere le loro difficoltà, le loro esperienze positive o negative. - **Notiziario** : (vita Gei gruppi Fede e Luce): notizie, avvisi, comunicazioni delle varie comunità Fede e Luce (raccomandiamo ai responsabili di inviare i resoconti in tempo utile). - **Vi consigliamo la lettura di...** verranno segnalati libri o riviste che dèstino interesse e siano di aiuto nell'educazione di un bambino handicappato.

Vorremmo soprattutto, senza grandi pretese, che "INSIEME"

- sia portavoce di tutti senza distinzione, - sia testimonianza dell'importante ruolo che han no gli handicappati di ogni grado in mezzo a noi nel ricordarci la nostra povertà, - sia espressione vera e autentica di una vita " insieme " con i più deboli, - sia infine segno di speranza e di serenità per tutti.

- *Mariangela Bertolini* , 1976

[**Mariangela Bertolini**](http://www.ombreeluci.it/author/mariangela-bertolini/)

Nata a Treviso nel 1933, insegnante e mamma di tre figli tra cui Maria Francesca, Chicca, con una grave disabilità. È stata fra le promotrici di Fede e Luce in Italia. Ha fondato e diretto Ombre e Luci dal 1983 fino al 2014.

[Tutti gli articoli](http://www.ombreeluci.it/author/mariangela-bertolini) di Mariangela