---
title: 25° Numero… 6° anno
date: 1980-06-16
author: Nicole Schulthes
slug: 25-numero-6-anno
wp_id: 46133
original_url: "https://www.ombreeluci.it/?p=46133"
cluster_id: 2
has_comments: false
umap_x: 6.656250476837158
umap_y: 7.486064434051514
umap_z: 12.193535804748535
issue_number: INS-27
---

"Insieme" è cresciuto, ha preso colore, ha curato il suo aspetto. Sono apparse le fotografie. Il suo ultimo progresso è stato un progresso tecnico, dovuto all'acquisto di una macchina OFF-SET, manovrata da una equipe piccola ma ....dinamica!

Vi sarete accorti - lo speriamo! - che Insieme è cresciuto anche per il suo contenuto... E questa crescita deve continuare - siamo solo agli inizi! E questa crescita dipende da tutti noi, da tutti voi! L'abbiamo detto altre volte e lo ripetiamo ancora: dovete essere voi gli autori degli articoli; critiche, suggerimenti, testimonianze.... Fateceli pervenire dunque! con fotografie, disegni ecc... Procurateveli anche intorno a voi, nel vostro ambiente!

Da ora, amici lettori, permetteteci una richiesta. Una richiesta di discrezione nei confronti del contenuto del nostro giornalino: **Non riproducete in alcun modo e per nessun motivo i testi o le fotografie di Insieme senza chiederlo prima** . Questo, credetelo, non per un desiderio di controllo o di autorità da parte nostra, ma solo per evitare che gli interessati si sentano poi in qualche modo feriti. Molti degli articoli che escono sul nostro giornalino hanno valore di testimonianza e sono stati scritti specificamente per "Insieme".

Per questo non possono essere automaticamente offerti ad un pubblico più vasto e più anonimo del nostro. Grazie a tutti coloro che hanno già collaborato, e grazie anticipato, a tutti coloro che lo faranno. VI ASPETTIAMO!

*Nicole Schulthes -* Responsabile di Insieme

**[Nicole Marie Therese Tirard Schultes](http://www.ombreeluci.it/author/nicole-schulthes/)** Ha studiato Ergoterapia in Francia e negli Stati Uniti, co-fondando nel 1961 l' *Association Nationale Francaise des Ergotherapeutes* , (ANFE). Trasferitasi a Roma, incontra Mariangela Bertolini e insieme avviano nel 1971, su invito di Marie-Hélène Mathieu, le attività di *Fede e Luce* e partecipano all'organizzazione del pellegrinaggio dell'Anno Santo del 1975. Dal 1983 al 2004 cura con Mariangela la rivista *Ombre e Luci* . Per anni ha organizzato il campo estivo per bambini e famiglie sul campus della scuola *Mary Mount* a Roma.