---
title: Non è mai troppo tardi
date: 1993-06-21
author: Redazione
slug: non-mai-troppo-tardi
wp_id: 9116
original_url: "https://www.ombreeluci.it/?p=9116"
cluster_id: 2
has_comments: false
umap_x: 6.326510906219482
umap_y: 8.714641571044922
umap_z: 8.308377265930176
issue_number: OEL-44
---

D
a due anni vivo con Federica. E’ una simpatica donnina di 44 anni. Quando l’ho conosciuta, la sua autonomia appariva buona rispetto alla sua età e al suo handicap (Down). Oggi mi meraviglio nel constatare come, pur così adulta, sia riuscita a crescere in tante piccole cose. Il suo quotidiano era ben strutturato; ogni attività della giornata si ripeteva come in una sequenza, sempre identica, ogni giorno. Allora, mi sembrava quasi impossibile poter interrompere questa sequenza di gesti, anche perchè lei vi si mostrava molto attaccata. Oggi, Federica si è pian piano adattata ai cambiamenti improvvisi di programma, anzi, è proprio lei a proporli. Inutile dire che gli impegni di cucina sono i più ricercati: si anima all’idea di imparare a cucinare qualche nuovo manicaretto; in vista di questo — forse perché è un po’ golosa — è pronta a lasciar da parte il suo « diario segreto » o il «concerto per chitarra». Qualche problema con il sale c’è ancora; l’euforia per la cucina è a volte troppa perché si possa tener tutto sotto controllo. Le intenzioni però sembrano buone. Una vera conquista mi sembra la doccia, che fa completamente da sola! I capelli, a volte, non sono proprio ben risciacquati e il bagno, alla fine, sembra un lago; ma quel che importa è che Federica sa bene ormai l’ora della doccia e se la sa organizzare bene tutta da sola! Farsi il laccio alle scarpe è stato da sempre un incubo da evitare e lo è tuttora, ma i tentativi che stiamo facendo insieme per comporre il fiocco secondo varie tecniche, sembrano dare i primi risultati. Le piace molto disegnare e lasciare messaggi scritti per l’uno o per l’altro: messaggi quasi incomprensibili. Durante quest’anno, Federica si è «allenata», ci ha messo attenzione e pazienza per scrivere e riscrivere le parole che non le riuscivano... Ancora non può scrivere una lettera ad un amico, ma i commenti scritti sotto ai suoi disegni, sono ora chiari e compresibili. Coraggio, Federica, è proprio vero che non è mai troppo tardi! -
*F.C.*
, 1993
Non c’è forse un posto, un ruolo per l’handicappato mentale adulto, precisamente per cambiare questa società? Perchè sarebbe solo una persona di cui occuparsi? Non deve anche lui occuparsi, agire, aiutare a far cambiare, a muovere? Non ne è capace? E se sì, che cosa si può aspettare, sperare da lui, messa da parte la sua semplice presenza, il suo semplice handicap? E in più, non c’è forse qui un dovere, e se sì, si può, e come, prepararlo ad affrontare questa responsabilità, a portare un compito? - *Henri Bissonier*
Questo articolo è tratto da
[Ombre e Luci n.41, 1993](http://www.ombreeluci.it/project/numero-42-posso-anche-io-essere-utile/)

#### Editoriale

Possibilità e capacità nascoste
di Mariangela Bertolini

#### Posso anche io?

«Grazie per avermelo fatto fare da sola»
di una mamma
«Io ho pulito il tavolo»
di N.S.
«Faccio io!»
di Barbara
Non è mai troppo tardi
di F.C.
Faccio il viaggio da sola
di Mirella
Membro attivo della Chiesa
di N.S.
Nonostante l’handicap
di Piera
Ricompense o punizioni
di Henri Bissonier
Dovrà stare in un ambiente protetto
di Jean Vanier
Vivere con i rifiutati
di Sergio Sciascia
Il grande cocomero
di Vittoria Terenzi
Un marinaio in treno

#### Rubriche

[Dialogo aperto](http://www.ombreeluci.it/2018/dialogo-aperto-n-42/)
[Vita Fede e Luce](http://www.ombreeluci.it/1993/vita-fede-e-luce-n-42/)

#### Libri

L’alfabeto della mia vita
, Tina salvi
Il bambino che non sentiva dolore
, Robert Marion
Nessuno in nessun luogo,
Donna Williams
Le età della vita
, Romano Guardini