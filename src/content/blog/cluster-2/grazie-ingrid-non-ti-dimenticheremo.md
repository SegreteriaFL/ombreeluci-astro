---
title: Grazie Ingrid! Non ti dimenticheremo!
date: 2001-09-27
author: Paolo Salvini
slug: grazie-ingrid-non-ti-dimenticheremo
wp_id: 22569
original_url: "https://www.ombreeluci.it/?p=22569"
cluster_id: 2
has_comments: false
umap_x: 5.846209526062012
umap_y: 8.50405502319336
umap_z: 8.332415580749512
issue_number: OEL-76
---

Nata in Germania, nel 1962 Ingrid venne in Italia. Dopo il suo incontro con un bambino autistico nell’asilo che gestiva a Roma, Ingrid mise tutte le sue forze al servizio delle persone in difficoltà. Dopo una formazione in «Pedagogia curativa» che si aggiungeva a quelle di medicina e di recitazione, e dopo diverse esperienze e iniziative, nel 1989 creò **[Casa Loïc: scuola laboratorio per adolescenti e giovani adulti portatori di handicap](https://www.ombreeluci.it/1994/inaugurazione-casa-loic-scuola-laboratorio-artigianale-per-ragazzi-disabili/)** , (vedi [Ombre e Luci, n. 1-1994](https://www.ombreeluci.it/project/numero-45-dio-cosi-lontano-cosi-vicino/) ). Con il suo aiuto sorse, nel 1998, la [Casa Maria Grazia](https://www.ombreeluci.it/1999/irene-e-i-suoi-in-casa-maria-grazia/) , (vedi [Ombre e Luci, n. 4- 1999](https://www.ombreeluci.it/project/ombre-e-luci-n-68-per-loro-non-ce-posto/) ). Il testo che segue, letto da un «papà» alla cerimonia di ricordo, lo scorso luglio, trasmette un po’ dello spirito e della competenza con cui Ingrid lavorava.

Portare la mia testimonianza è un atto dovuto ad una persona come In- grid. Ricorderò brevemente solo due incontri, tra i tanti avuti in questi lunghi otto anni che hanno segnato la mia vita. **Il primo** risale al settembre 1993, 27 quando ho conosciuto Ingrid per la prima volta. Era un periodo difficile e in casa eravamo disperati: quando arrivammo all’appuntamento a Casa Loie era un pomeriggio molto caldo, non c’era nessuno, ma la prima impressione non fu di solitudine, ma di serenità, di cose semplici e oneste. Ingrid ci aspettava nella casetta di legno e ci accolse con il suo sorriso, ascoltò la nostra storia, non si turbò per le parole non proprio cortesi di Chiara e ci propose un mese di prova.

Andando via, dopo il colloquio, ebbi la certezza di aver trovato il posto giusto per mia figlia: il sorriso di In- grid, la sua serenità, la sua forza interiore che a noi mancava e che lei ci trasmise, furono come un miraggio di salvezza, che si è poi concretizzato nella storia di questi otto anni.

**Il secondo** incontro, che ricordo ancora come fosse ieri, avvenne nella primavera del ’95. Per i primi due anni avevamo accompagnato Chiara da Roma direttamente a Casa Loïc tutti i giorni, alternandomi con Primula ed Enrico e ogni volta era ancora come se fosse stato il primo giorno, con mille difficoltà, ma Chiara in questo ambiente cresceva e maturava lentamente e noi non ce ne accorgevamo. Quella mattina di un giorno di primavera, arrivato a Casa Loïc, Chiara non volle scendere dalla macchina per qualche contrattempo e Ingrid ci venne incontro, parlò con Chiara, ma ci fu solo un’esplosione di rabbia e lacrime, con tanti danni alla mia macchina e una corsa disperata verso la campagna. Il mio primo impulso fu di correrle dietro per consolarla, per proteggerla, ma Ingrid mi disse «Paolo, vai al tuo lavoro, Chiara non è più una bambina ormai, è adulta e capisce, non serve consolarla, deve trovare dentro di sé la forza per vincere le sue battaglie, poi chiuse lo sportello della macchina e si avviò verso Chiara.

Grazie, Ingrid, non dimenticheremo.

- *Paolo Salvini* , 2002