---
title: Chi ha seminato nelle lacrime miete nella gioia
date: 2014-12-15
author: Pierre Debergé
slug: chi-ha-seminato-nelle-lacrime-miete-nella-gioia
wp_id: 38585
original_url: "https://www.ombreeluci.it/?p=38585"
cluster_id: 2
has_comments: false
tags:
  - ciao-mariangela
umap_x: 4.7367024421691895
umap_y: 9.91307258605957
umap_z: 11.853142738342285
issue_number: OEL-128
---

Tra i tanti ricordi di Mariangela, sempre presenti in me, anche dopo tanti anni che ho lasciato Fede e Luce, uno tra questi accompagna la mia preghiera, ogni volta che leggo il Salmo 126.

**Qualche ora prima della morte di sua figlia Francesca** , Mariangela mi aveva sussurrato all’orecchio questi versetti che lei ripeteva spesso: “ *Chi ha seminato nelle lacrime, miete nella gioia! Se ne va, se ne va piangendo, porta la sua semenza; ritorna, ritorna cantando, carico della sua messe* ” (Salmo 126,5-6) Ed aveva aggiunto: questo versetto parla di noi!

**Mariangela non pensava allora solamente a lei e a suo marito Paolo, ma a tutte le famiglie che vivevano la stessa prova** . Donna di fede, di determinazione e di coraggio, sapeva che nel cuore della speranza cristiana, è presente Colui che ci accompagna fino all’interno delle nostre insondabili solitudini e dona fecondità e senso a Ciò che, allo sguardo umano può sembrare sterile e insensato.

**Nel nome di questa speranza, Mariangela si è battuta durante tutta la sua vita** per dare coraggio a coloro che avevano ben ragione di non averne ed ha operato, come nessun altro, affinché nascesse e si sviluppasse la grande famiglia di Fede e Luce. Ben prima che Papa Francesco lo ricordasse nella sua bella esortazione apostolica, *Evangelii Gaudium* , lei sapeva, per averlo vissuto nella sua carne e in seguito su quella delle famiglie che spesso accompagnava e sosteneva, che esiste un mistero salvifico dei poveri.

**Grazie Mariangela di avermi permesso di comprenderlo** e di aver tanto schiarito la mia vita di prete attraverso una luce particolare. Grazie a tutti gli amici di Fede e Luce incontrati allora e mai dimenticati nella mia preghiera.

*Mgr Pierre Debergé* , 2014