---
title: Tutto è possibile - Lettera di Chiara
date: 2000-10-26
author: Redazione
slug: tutto-possibile-lettera-di-chiara
wp_id: 19067
original_url: "https://www.ombreeluci.it/?p=19067"
cluster_id: 2
has_comments: false
umap_x: 7.063130855560303
umap_y: 9.108741760253906
umap_z: 12.139764785766602
issue_number: OEL-72
---

Carissimi fratelli e sorelle di [Fede e Luce](https://www.fedeeluce.it/) , sono Chiara e vi scrivo dalla mia camera d'ospedale, di fronte alla finestra su di un mondo che prima o poi, con coraggio, dovrò affrontare. È impossibile descrivere la sofferenza che provo, le ferite esterne provocate dai proiettili che mi hanno colpita sono nulla in confronto a quelle interne, del cuore.

Io credo in Dio da un po' più di un anno nonostante il mio cammino in Fee e Luci sia iniziato 4 anni fa. La fede nel Signore è ciò che mi sta salvando dal baratro della disperazione. Non sto a ripetere che persona speciale fosse Giovanni ed il legame unico, vero ed irripetibile che ci univa e tuttora ci unisce.

Da quando la cosa più brutta che poteva succedermi nella vita è successa ho riscoperto l'essenziale, nonostante l’avessi già ben presente prima, guardando negli occhi un ragazzo con handicap o una persona che ha sofferto... l’Amore!

**Leggi anche ["La tragedia di Giovanni e Chiara"](https://www.ombreeluci.it/2000/la-tragedia-giovanni-chiara/)**

Sto vivendo l’importanza di una Comunità che ti stringe intorno fisicamente, oppure con la preghiera, il pensiero, l’affetto che non hanno limiti e di questo ringrazio tutti. Ho tanta pace nel cuore, fiducia e Speranza nella Giustizia che spero di poter mantenere e trasmettere alle persone che incontrerò nel corso della mia vita.

Giovanni ha vissuto ed è morto per Amore e questo è il ricordo più bello che possiamo avere di lui. Ha avuto l’opportunità di conoscere nuovi amici con Fede e Luce; mi diceva sempre di fare poco per gli altri, di voler fare di più, di voler essere più vicino .

Ora non avrà più limiti nel proteggerci, tutti, perché **a fianco del Signore tutto è possibile** .

Questa è la chiave per la Forza che ognuno di noi deve custodire bene in tasca per usarla nelle piccole, grandi difficoltà delle nostre Comunità.

- *Chiara*

#### Editoriale

[Un Natale speciale](https://www.ombreeluci.it/2000/un-natale-speciale/) di M. Bertolini

#### Medici e disabilità

[Medici o stregoni?](https://www.ombreeluci.it/2000/medici-o-stregoni/) di C. F. Klieman [Perché non ci capiamo?](https://www.ombreeluci.it/2000/perche-non-ci-capiamo/) di Adriana Duci [Nati due volte](https://www.ombreeluci.it/2000/nati-due-volte-estratto-libro-giuseppe-pontiggia/) di Giuseppe Pontiggia [Blessings](https://www.ombreeluci.it/2000/blessings-tutto-diventa-benedizione-estratto-dal-libro/) di Mary Craig

#### Altri articoli

[Nessuno escluso: il natale del laboratorio l'Alveare](https://www.ombreeluci.it/2000/nessuno-escluso-il-natale-del-laboratorio-lalveare/) di Penna Blu [Oggi, la famiglia...?!](https://www.ombreeluci.it/2000/oggi-la-famiglia/) di André Roberti [Casa Blu](https://www.ombreeluci.it/2000/casablu-un-condominio-speciale/) di Huberta Pott e Natalia Livi [Nessuna Pietà](https://www.ombreeluci.it/2000/nessuna-pieta-che-immagine-trasmettono-dellhandicap-i-mezzi-di-comunicazione-di-massa/) di Vito Giannulo [La tragedia di Giovanni e Chiara](https://www.ombreeluci.it/2000/la-tragedia-giovanni-chiara/) di Caterina Bórdon [Tutto è possibile](https://www.ombreeluci.it/2000/tutto-e-possibile-lettera-di-chiara/) di Chiara