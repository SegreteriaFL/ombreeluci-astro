---
title: Io grido verso te
date: 1993-09-09
author: Redazione
slug: io-grido-verso-te
wp_id: 9274
original_url: "https://www.ombreeluci.it/?p=9274"
cluster_id: 2
has_comments: false
umap_x: 5.966170787811279
umap_y: 8.941105842590332
umap_z: 7.740276336669922
issue_number: OEL-44
---

D
a un punto di vista strettamente umano lo sviluppo della mia bambina non mi ha dato alcuna soddisfazione... (Forse sono ingiusta; è vero che ha imparato abbastanza rapidamente a camminare e a mangiare da sola...). Quando aveva un mese mi sono accorta che non sorrideva, non osservava e non si interessava a niente a parte gli oggetti longilinei. Oggi ha trentanove anni e non mi ha mai abbracciata. Penso che mi riconosca, ma si comporta come se non mi conoscesse. La nostra vita quotidiana è stata deludente: non c’è mai stata da parte sua alcuna manifestazione di sentimenti. Mi avevano consigliato il gioco dell’acqua... Ma per lei ciò consisteva nel l’inghiottire l’acqua senza fermarsi... e farla poi uscire dal di sotto! Da quando era molto piccola tutte le sere al momento di andare a letto, diciamo con lei la preghiera della sera. Prego con tutto il cuore. M.A. è un’autistica profonda: parla come «infilando delle perle» cioè pronunciando parole senza logica... salvo ogni tanto dire la frase che io chiamo «un pugno nello stomaco», e che si adatta bene alla situazione. Da due o tre anni queste sue frasi che sono come «pugni nello stomaco» si sono moltiplicate e lei ha incominciato a partecipare alla nostra preghiera aggiungendo qualche cosa di suo che corrisponde perfettamente alla realtà del momento. Così se le dico che voglio pregare per il suo fratello maggiore lei pronuncia i nomi dei suoi tre nipotini, anche se li conosce pochissimo! Un giorno quando ebbi terminato la lista di tutte le mie intenzioni, lei aggiunse: «... e per il mondo intero». Qualche volta è lei stessa che, prende l’iniziativa dicendo: «Signore, io grido verso di te.» Ciò che è piuttosto straordinario è che questo momento della preghiera all'inizio avveniva la sera e solo con me, ed ora si è indirizzato verso altri luoghi e in altri ambienti. E successo due volte: una persona ebrea e una protestante mi hanno detto che al Centro che frequenta abitualmente, M.A. aveva fatto loro «il dono» di pregare insieme a loro. Questo fatto che per me è un grande evento, mi ha dato il coraggio di chiedere che si facesse un dibattito su questo argo¬ mento. La conseguenza è stata, in una riunione di educatori e di genitori, l’adesione di tutti i genitori a questa mia certezza di una dimensione tra¬ scendente dei nostri figli. E il discorso non è chiuso! E una grande consolazione per noi che la nostra bambina «ormai diventata adulta» e la nostra preghiera della sera siano all’origine di un incontro sulla presenza di Dio nei nostri ragazzi -
*D.M. Ribadeau-Dumas*
, 1994 - O. et L; n° 99 Questo articolo è tratto da
[Ombre e Luci n.43, 1993](http://www.ombreeluci.it/project/numero-43-quando-scende-la-sera/)

#### Editoriale

Si fa sera
di Mariangela Bertolini

#### Se la notte è agitata

Prima di andare a letto
intervista a M.Réthoré
Se dorme male
di D. Laplane
Di notte bagna...
di P. Lemoine
Io grido verso te

#### Altri Articoli

Imparando a vivere bene con Jimmy
di M.S. Tomaro
Viviamo da soli
intervista a Romolo e Remo
Quando i genitori si rimboccano le maniche
di Antonio e Milena

#### Rubriche

[Dialogo aperto](http://www.ombreeluci.it/1993/dialogo-aperto-n-43/)
[Vita Fede e Luce](http://www.ombreeluci.it/1993/vita-fede-e-luce-n-43-seminario-sulla-catechesi-delle-persone-con-handicap/)
Proviamo un'altra volta

#### Libri

Altre idee per giocare
, Roma Lear
Cammino di preghiera
, M. Quoist
Esploderà la vita
, AA.VV.
La cinquataseiesima colonna
, M.Gillini e M.Tonni
[La forza del debole](http://www.ombreeluci.it/2018/la-forza-del-debole-vita-e-pensiero-di-dietrich-bonhoeffer/)
, E. Robertson