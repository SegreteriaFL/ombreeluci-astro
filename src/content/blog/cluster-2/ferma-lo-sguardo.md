---
title: Ferma lo sguardo
date: 2020-10-07
author: Cristina Tersigni
slug: ferma-lo-sguardo
wp_id: 21386
original_url: "https://www.ombreeluci.it/?p=21386"
cluster_id: 2
has_comments: false
umap_x: 5.89631986618042
umap_y: 9.010380744934082
umap_z: 9.879938125610352
issue_number: OEL-152
---

L
e prime volte che passeggiavo con Valentina tra i banchi affollati durante la messa, mi ero resa conto che, in giro per la chiesa, non tutte le zone avevano lo stesso interesse per lei. Valentina è una ragazzina di 11 anni con i tratti principeschi di una delle donne dipinte da Modigliani. Ama molto la musica e il mare; non parla e non riesce ad usare le mani se non per alcuni movimenti stereotipati, ma cammina abbastanza volentieri ed è un gran bene perché con la sua patologia non è inconsueto che divenga difficile camminare. Le è stata diagnosticata la sindrome di Rett, che colpisce in particolar modo le bambine e si manifesta intorno al primo anno di vita, portando via i progressi raggiunti fino a quel momento. Dunque Valentina, soprattutto quando mancano da un po’ i canti durante la messa, comincia ad aver voglia di alzarsi e girare: con il suo sguardo leggero non sembra posare l’attenzione su qualcosa in particolare. Per capire cosa le interessa si può porre una domanda con possibilità di risposta sì e no associati alla mano destra e sinistra: Valentina riesce a far capire cosa vuole poggiando la mano o più spesso fermando lo sguardo su una delle due possibilità. Con lo stesso sistema utilizza anche le immagini in CAA, soprattutto a scuola. Non è tanto facile farla fermare se non c’è qualcosa di interessante come la musica. Così scopro che due sono i posti preferiti di Valentina in chiesa: comprensibilmente, davanti alle chitarre che suonano e, forse meno comprensibilmente, di fronte alla bella icona della Madonna con Gesù Bambino. Là davanti, il suo sguardo si mantiene orizzontale, seria o sorridente che sia, e si capisce che sta osservando con attenzione. La mamma Elisabetta – che spiega e capisce praticamente ogni cosa del comportamento di Valentina – mi racconta allora «quanto Vale sia attratta dalle opere d’arte, soprattutto dai dipinti». Che qualche tempo fa è stata con lei ai Musei Vaticani e che hanno potuto fermarsi a lungo alla Sistina, senza la fretta di dover andare oltre troppo velocemente. Valentina ha passato circa mezz’ora con la testa – stavolta volutamente – rivolta in su a contemplare la volta michelangiolesca. Probabilmente ci sarebbe rimasta ancora. Michelangelo l’ha rapita. E lei ha dimostrato chiaramente di averci preso gusto: ha ricambiato con il suo sguardo.

*Editoriale* ** ** [**Nutrire talenti**](https://www.ombreeluci.it/2020/nutrire-talenti/) di Cristina Tersigni

*Focus: Viaggio nell'arte * **Il linguaggio dell’art** e di Marta de Rino ed Eleonora Secchi **Metti da parte la fretta** di Gianni Verni **Ferma lo sguardo** di Cristina Tersigni **Estemporanea e personale** di Giorgiana Tinazzo **Buongustaio dell’arte** di Cristina Tersigni

*Intervista* **Il diritto a un libro vero** di Giulia Galeotti

*Testimonianze* [**Forse una ragione c'è**](https://www.ombreeluci.it/2020/forse-una-ragione-ce/) di Stefano Nasuti

*Dall'archivio* [**Un pomeriggio chiamato laboratorio**](https://www.ombreeluci.it/1988/lavorando-insieme-un-pomeriggio-chiamato-laboratorio/) di Francesca Polcaro

*Associazioni* **Museo per tutti** di Cristina Tersigni

*Fede e Luce* **Noi, non io** di Serena Sillitto

*Spettacoli* **Accarezzando insieme l'erba** di Enrica Riera

*Rubriche* **Dialogo Aperto n. 151** **Vita Fede e Luce n. 151**

*Libri* **Il cuore è una selva** di Novita Amadei **Il chiosco** di Anete Melece **Malintesi** di Bertrand Leclair **Un'esperienza personale** di Kenzaburo Oe

*Diari* **Caro presidente Sergio Mattarella** di Benedetta Mattei **Natura e musica** di Giovanni Grossi