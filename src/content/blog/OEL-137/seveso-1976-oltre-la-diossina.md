---
title: Seveso 1976, oltre la diossina
date: 2017-03-16
author: Cristina Tersigni
slug: seveso-1976-oltre-la-diossina
lang: it
wp_id: 39689
original_url: "https://www.ombreeluci.it/?p=39689"
cluster_id: 6
has_comments: false
umap_x: 7.406001567840576
umap_y: 12.001432418823242
umap_z: 5.398497104644775
issue_number: OEL-137
id_numero: OEL-137
---
Un
passo indietro nella recente storia italiana nel libro di Robbe che narra le vicende relative al primo disastro ambientale italiano vissuto all’epoca della TV e le reazioni della popolazione, della società, della politica e della Chiesa rispetto alle sfide urgenti che quell’incidente mise in moto. Riconosciamo già allora i meccanismi comunicativi molto forzati e condizionati dalla paura che anche oggi, come le false notizie in rete, sono incredibilmente capaci di alimentare sfiducia, scelte sbagliate o affrettate. La politica già sembra ben lontana da quell’ideale di responsabilità di servizio che immaginiamo la debba rivestire ma non per tutti i suoi rappresentanti dell’epoca. Stupisce positivamente quel che l’esperienza Seveso ha prodotto nella ricerca sugli effetti della diossina, sui laboratori e sui centri di osservazione e controllo della salute ancora attivi. La Chiesa riesce a farsi pragmaticamente vicina a chi è in difficoltà: “capace di auto-organizzarsi, di rispondere ad un bisogno e rimboccarsi le maniche, di partire dalla realtà e non da disegni ideologici o da linguaggi astratti” come sottolinea Tornielli nella prefazione. Una Chiesa-corpo che sa farsi carico delle sue membra, anche quelle più deboli, quando la vita con le sue urgenze ed emergenze, chiama.
*Cristina Tersigni*
, 2017