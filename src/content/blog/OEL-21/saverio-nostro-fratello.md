---
title: Saverio, nostro fratello
date: 1988-03-28
author: Redazione
slug: saverio-nostro-fratello
lang: it
wp_id: 6599
original_url: "https://www.ombreeluci.it/?p=6599"
cluster_id: 2
has_comments: false
tags:
  - malattia-mentale
  - amici
  - testimonianze-di-amici
umap_x: 5.582923889160156
umap_y: 10.174189567565918
umap_z: 8.585037231445312
issue_number: OEL-21
id_numero: "OEL-21"
numero_rivista: "Ombre e Luci"
---
*Guardo l'ora, sorpreso: Dio, sono ancora le 5. Forse per lui sono SEMPRE le 5; ora viene da te, vorrebbe accendere una sigaretta; tu quasi rimpiangi di non aver mai fumato. *Ecco, accende le luci; ti sta forse chiamando? Le palpebre sono pesanti, in un quasi sonno non vuoi farti domande. *Forse Saverio cerca una sua libertà? Va bene, sta camminando, ecco scende le scale. Sa già (dopo un giorno) che troverà infine le porte chiuse, la cancellata chiusa. *Ci proteggiamo dai ladri (e, in qualche modo, dalle sue fughe). *Non si dice a un uomo: «Sei bravo se stai buono». *Men che meno a Saverio. Molto meglio vederti vero, alzarti e uscire quando vuoi, ravvivarti i corti capelli. *Chissà perché a molti sembri assente, ma ti porti addosso un sorriso a fior di labbra; forse non è vero che non te ne importa niente, forse basta non farti sentire escluso. *L'anno scorso, chi più ti ama, Delia (grazie a lei ti abbiamo conosciuto) dopo una passeggiata nei boschi ti regalò un nido che s'era trovato per strada, e ci disse: «Saverio non ha un nido». *Volevamo esserne i rametti? Avremmo saputo esserlo? *La tua inconsapevole abitudine ti portava ai nostri cassetti, ma, sapevamo, non nascondervi nulla, e le tue tasche erano il posto più sicuro per ritrovare tutto. Si sorrideva, sai, di questo. Scusaci, comunque, per le volte che abbiamo dubitato, e non c'entravi, e potevamo evitarlo. *Ma quanto più ci riempisti il cuore, al vederti scherzare con noi, solleticare i piedi a Carlo che dormiva... *No, la tua casa non è la clinica psichiatrica: la tua casa, come per tutti, è dove incontri persone che ti vogliono un po' di bene. *Un mattino (ero sveglio, ma non troppo, anche se mi reggevo in piedi) ti sorpresi che uscivi dalla cappella: lì, dove un giorno avevi profetato, eri tornato, all'alba, da solo. Guardai dentro, non mancava nulla; che stupido ero! *Tu potevi solo aver aggiunto qualcosa. *Ti abbiamo visto scavalcare il muro, allontanarti; ma non abbiamo temuto che fuggissi: perché non dovevi tornare? Forse volevi solo allontanare la paura di non essere libero. Ti addormentavi dove ti capitava, non abbisognavi di «un letto tuo»; ma come poter temere qualcosa? Tu alla fine ci hai detto: «Qui sono tutti amici». I malati psichici per secoli sono stati emarginati come «diversi» e ritenuti irrecuperabili e pericolosi. II discorso sulla famiglia è di fondamentale importanza: la famiglia, infatti, è il luogo dei rapporti primari, ove ogni persona si evolve, viene educata, consuma le proprie esperienze più significative. Spesso il disturbo psichico nasce proprio all'interno di relazioni famigliari disturbate. Una cosa è certa: la sola legge, anche la migliore, non basta a sconfiggere l’emarginazione della sofferenza mentale. Questa, come le altre forme di emarginazione, possono essere vinte se parimenti crescerà nella società civile, ecclesiale e nelle singole persone una **cultura** e una pratica della **solidarietà** dell' **accoglienza** , una volontà e un gusto per relazioni umane che non siano di esclusione ma di **comunione** in grado di garantire ai più deboli sostegno, tutela, amicizia. Deve nascere una necessaria alleanza tra «tecnici» e comuni cittadini. È soprattutto in questo settore che la parola «terapia» deve coniugarsi con la parola «accoglienza». Nel costruire questa nuova cultura, la Comunità cristiana ha un ruolo importante, utilizzando i canali specifici della Catechesi, della Liturgia, della Scuola, dei gruppi e inventando modi concreti che diano a questi «nuovi poveri» il respiro dell’umanità. - *Mario Damiani* , 1988 Questo articolo è tratto da [Ombre e Luci n.21, 1988](http://www.ombreeluci.it/project/numero-21-rompere-la-solitudine-del-malato-mentale/) #### Articoli [Saverio, nostro fratello](#) di *Mario Damiani* [La malattia mentale](#) di *M.E.* [Bloccati nel silenzio](#) di *Jeane Vanier* [Addomesticare la malattia](#) di *J.P. Walcke* [Era la mamma ma anche un’altra persona](#) di *C.D.* [Dove vivono, come vivono](#) [Villa S. Giovanni di Dio](#) di *Nicole Shulthes* [Comunità terapeutica di Primavalle](#) di *Sergio Sciascia* [Risultato dell’inchiesta “Aiutateci a migliorare Ombre e Luci’’](#) * * * * * * * * * * * * * * *