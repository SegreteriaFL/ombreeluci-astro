---
title: A nome di tutti i miei
date: 1987-12-20
author: Redazione
slug: a-nome-di-tutti-i-miei
lang: it
wp_id: 6350
original_url: "https://www.ombreeluci.it/?p=6350"
cluster_id: 6
has_comments: false
umap_x: 7.504794120788574
umap_y: 10.917984962463379
umap_z: 5.82337760925293
issue_number: OEL-20
---

Un incidente d’auto cambia drammaticamente la vita di un giovane sacerdote che si ritrova d’un colpo «paraplegico», cioè senza l’uso delle gambe. Col racconto di questa esperienza si apre al lettore tutto il mondo di problemi delle persone con handicap fisico e ne vengono svelati i mille retroscena, spesso ignorati: il lento processo psicologico che porta (non sempre) all’accettazione della propria condizione, tutte le difficoltà pratiche da superare, i difficili rapporti col personale medico e paramedico e quelli ancora più difficili col mondo dei «validi»: visitatori, amici, familiari. Lo stile è quello di un uomo che non usa mezze parole, rifiuta di essere considerato «oggetto di compassione» e non ha paura di far luce né sui sentimenti propri né sugli errori degli altri, smascherando senza clemenza da una parte disperazione, rivolta, insolenza, dall’altra pregiudizi, ignoranza, impaccio, indiscrezione... Partendo dall’esperienza personale raggiunge il più vasto mondo dell’handicap facendosi portavoce e amplificatore di chi vive nelle sue stesse condizioni. Lancia, così, un messaggio «a nome di tutti i suoi». E il suo messaggio, oltre che di denuncia, è anche di speranza, duramente maturata, che lo porta in fine ad ammettere di aver conquistato, nonostante tutto e tutti (ma con l’aiuto di alcuni), la sua «felicità». Il volume, in fondo un romanzo, è destinato sia ai «compagni di ventura», che potranno rivivere la loro storia e contribuire con le loro idee, sia, e forse anche di più, a chi, come medico, paramedico, volontario o semplicemente amico, incontra persone con handicap fisico e vuole imparare a comprenderne i problemi e ad evitare gli errori di comportamento che spesso maldestramente si commettono volendo entrare in relazione con loro. In questo senso può essere un aiuto concreto e quindi ne consigliamo la lettura. Abbiamo bisogno, infatti, di un linguaggio chiaro e diretto, come quello che l’autore ha usato anche a costo di irritarci. -
*A.C.*
, 1987 Questo articolo è tratto da
[Ombre e Luci n.20, 1987](http://www.ombreeluci.it/project/numero-20-e-il-padre/)

#### Editoriale

[Basta poco per non farci sentire soli](#)
di
*Mariangela Bertolini*

#### Dossier: Il ruolo del padre

[Sono il papà di Francesca...](#)
di
*Antonio*
[Il padre assente](#)
di
*E. C.*
[Quanti sanno...?](#)
di
*Paolo Bertolini*
[Atteso a braccia: aperte domande al dr. Odile Réthoré](#)
[Umili gesti che sono tutta una vita](#)
[di *Anna Cece*](#)

#### Altri articoli

[Il Chicco — (casa-famiglia dell'Arche)](#)
di
*Anna Cece*
[Che cosa è l'Arche](#)

#### Rubriche

[Dialogo aperto](#)
[Vita di Fede e Luce](#)

#### Libri

[Handicap e comunità cristiana](#)
di
*Renato Rondini*
[A nome di tutti i miei](#)
di
*Jean-Pierre Goetghebeur*