---
title: "Handicap e comunità cristiana - Un'esperienza: spunti di pastorale per gli handicappati psichici gravi"
date: "1987-12-20"
author: "Redazione"
theme: "cluster-0"
cluster_id: 0
slug: "handicap-e-comunita-cristiana-unesperienza-spunti-di-pastorale-per-gli-handicappati-psichici-gravi"
lang: it
has_comments: false
tema_code: "T05"
tema_label: "Fede, Chiesa e spiritualità della fragilità"
categoria_menu: "Fede"
issue_number: OEL-20
---

Questo libro, piccolo ma denso, dovrebbe essere in mano a tutti gli operatori pastorali sensibili all’inserimento nella comunità cristiana della persona portatrice di handicap mentale. Dopo aver esposto il concetto di persona handicappata e le esigenze della sua promozione umana, l’A. — che ha una lunga esperienza in questo campo — tratta dello specifico tema della presenza dell’handicappato nella comunità ecclesiale. In particolare sono toccati i problemi della catechesi e dell’accesso ai sacramenti. L’approccio che Rondini fa di tali questioni sembra positivo ed aperto. Molto egli attinge da quanto si è venuto elaborando nella chiesa ambrosiana e specialmente dagli interventi del Card. C.M. Martini. Al di là delle reazioni spesso solo emotive (in un senso o nell’altro), è importante avviare una seria riflessione teologico-pastorale su problemi così delicati, che richiedono molta sensibilità umana e cristiana. Un’appendice su di un’esperienza di catechesi con fanciulli handicappati psichici gravi e un’accurata bibliografia rendono ancora più positivo questo volume.
*- E.C. *