---
title: Ho 12 anni faccio la cubista. Mi chiamano principessa Storie di bulli, lolite e altri bimbi
date: 2007-06-03
author: Laura Nardini
slug: ho-12-anni-faccio-la-cubista-mi-chiamano-principessa-storie-di-bulli-lolite-e-altri-bimbi
lang: it
numero_rivista: 98
id_numero: OEL-98
issue_number: OEL-98
wp_id: 32495
original_url: "https://www.ombreeluci.it/?p=32495"
cluster_id: 6
has_comments: false
umap_x: 8.06232738494873
umap_y: 11.380504608154297
umap_z: 4.9460368156433105
---

Ancora una volta la realtà supera di gran lunga la fantasia... È un’inchiesta, una denuncia, una testimonianza diretta di quanto succede oggi ad adolescenti insospettabili per mettere in guardia genitori e tutti quelli che vivono intorno a loro. **Mai sentito parlare delle discoteche pomeridiane?**

**L'autrice di questo libro, giornalista e inviata speciale del Messaggero, racconta di adolescenti di età compresa tra gli 11 e 14 anni** che frequentano la scuola media inferiore. Ragazzine che uscite di casa con abiti normali, e con scuse più varie, entrano in di scoteca e si trasformano in provocanti cubiste che ballano davanti ai coetanei che con i cellulari fanno foto e filmini.

**Si scoprono storie di scambi sessuali a pagamento, fumo, droga, violenze** , consumismo sfrenato, ma anche di legami profondi tra adolescenti, di ansie, angosce ingovernabili, solitudine e paure. L'autrice ha cercato di capire entrando nelle scuole, nei loro blog e nelle discoteche. Coinvolge la modali tà narrativa vivace, veritiera nel riportare storie inspirate alla realtà. Sono riportati i dialoghi dei blog (completamente e raggruppati per temi) per dare al lettore una finestra sul loro comunicare spietato, senz'altro avvantaggiati dall’anonimato del web. Leggendo ci si chiede, perché? Non è facile, fa male e viene rabbia. Un libro per cercare di capirli, leggendoli. Se proviamo ad andare oltre l'indignazione si può concretamente riflettere.

*Laura Nardini* , 2007