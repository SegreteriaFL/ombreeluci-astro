---
title: Vita Fede e Luce n.27
date: 1989-06-21
author: Redazione
slug: vita-fede-e-luce-n27
lang: it
wp_id: 7103
original_url: "https://www.ombreeluci.it/?p=7103"
cluster_id: 5
has_comments: false
tags:
  - mamma
umap_x: 7.48560905456543
umap_y: 9.017682075500488
umap_z: 13.861224174499512
issue_number: OEL-27
id_numero: OEL-27
---
### In Ungheria Fede e Luce esce dalla clandestinità

Voglio mettervi al corrente della situazione di Fede e Luce in Ungheria. Il giorno prima di essere eletto coordinatore nazionale, la conferenza episcopale ungherese ha riconosciuto Fede e Luce e altri otto movimenti e ci ha assicurato la sua assistenza. È stato un po’ come il giorno della nascita delle comunità Fede e Luce in Ungheria... **D’ora in poi non dovremo più vivere e fare gli incontri in clandestinità** . Il ritiro predicato da Jean Vanier qui in Ungheria è stato un avvenimento importante: 250 persone hanno potuto parteciparvi e hanno ricevuto molte grazie e sono rientrati a casa arricchiti. Ci sono attualmente 8 comunità riconosciute, di cui 7 a Budapest e una in campagna ed altre 4 in formazione. Un punto forte di Fede e Luce qui in Ungheria è sapere che **Fede e Luce è considerata come una base spirituale per la rinascita della chiesa ungherese** ; un altro punto è che non conosciamo la parola «impossibile». Le comunità non sono club chiusi in se stessi; i loro membri si conoscono e si aiutano fra loro. I nostri **progetti per il futuro? Vorremmo sistemare e riadattare una «casa Fede e Luce» in un quartiere di Budapest** : alcuni studenti potrebbero risiedervi (per i loro studi) e per i week-end accogliere gli amici con handicap per incontri e feste. C'è poi una parrocchia diroccata fuori Budapest che vorremmo riparare per farvi i campeggi estivi. Circa 150 persone vorrebbero partecipare al pellegrinaggio FL a Lourdes a Pasqua ’91. Il numero ci sembra enorme, ma tutti sono così entusiasti dell’idea... Riusciremo a trovare i soldi necessari? I miei saluti cari a tutti voi in Italia. - *Peter Zajkas* Coordinatore Comunità FL Ungheria

### Milano - Ancora una volta insieme

Intorno alla metà del mese di giugno, come ormai è tradizione, i gruppi di Fede e Luce di Milano e dintorni, si ritrovano nel parco annesso al monumentale seminario di Venegono. Anche quest’anno in una bella giornata di sole ci siamo andati. Gradita è stata la sorpresa dell’arrivo del gruppo di Cuneo con il caro amico Mario Collino e delle due rappresentanti del gruppo di Bellinzona. I momenti più belli sono stati, naturalmente, il canto di benvenuto di tutti i gruppi riuniti in cerchio (eravamo circa 150) e la Messa celebrata da D. Marco Bove (un giovane sacerdote appartenente a Fede e Luce). Ci siamo ritrovati amici vecchi e nuovi; è passato un anno e più dall’ultimo incontro, ma il piacere di rivederci è sempre vivo. **È bello constatare che siamo ancora tutti presenti, e che anzi, siamo cresciuti** . Anche se poi nel corso dell’anno ci si perde di vista per ovvie ragioni, e noi genitori in qualche momento ci sentiamo soli con i nostri figli (un anno è così lungo), **questa riunione ci ricorda che Fede e Luce è una realtà concreta** . Vorrei concludere con le parole di un genitore dette nel momento delle intenzioni della Messa: «Fa' che la serenità che oggi è presente nei nostri cuori, ci accompagni anche quando siamo soli! Per questo ti preghiamo Signore!». - *La mamma di Francesco*

#### Editoriale

[Anche se non ho voce, anche se non sento...](http://www.ombreeluci.it/1989/anche-se-non-ho-voce-anche-se-non-sento/) di *Mariangela Bertolini*

#### Articoli

[Come ascoltare veramente](http://www.ombreeluci.it/1989/come-ascoltare-veramente/) di *M.H. Mathieu* [Storia di Angelica](http://www.ombreeluci.it/1989/la-storia-di-angelica/) di *Maria Monica Rossi* [Dal silenzio alla comunicazione](http://www.ombreeluci.it/1989/dal-silenzio-alla-comunicazione/) di *Amneris Bellucci* [Da quali segni riconoscere la sordità infantile ](http://www.ombreeluci.it/1989/come-riconoscere-la-sordita-infantile/) [A tavola con una persona sorda](http://www.ombreeluci.it/1989/a-tavola-con-una-persona-sorda/) [di](http://www.ombreeluci.it/1989/come-riconoscere-la-sordita-infantile/) *Michel e Laure Morice* [ ](http://www.ombreeluci.it/1989/come-riconoscere-la-sordita-infantile/) [Come parlare a una persona sorda ](http://www.ombreeluci.it/1989/come-parlare-a-una-persona-sorda/) [Ho un fratello e sorella non udenti](http://www.ombreeluci.it/1989/ho-fratello-e-sorella-sordi/) di *Nicoletta Amato* [Cooperativa spazio aperto](http://www.ombreeluci.it/1989/cooperativa-spazio-aperto/) di *L. Brambilla* e *A. De Rino*

#### Rubriche

[Dialogo aperto](http://www.ombreeluci.it/1989/dialogo-aperto-n-27/) [Vita di Fede e Luce](https://www.ombreeluci.it/1989/vita-fede-e-luce-n-27/)

#### Libri

[L’altra gente. Convivere con l’handicap](http://www.ombreeluci.it/1989/laltra-gente-convivere-con-lhandicap/) di *Antonio Guidi* [Il bambino con epilessia](http://www.ombreeluci.it/1989/il-bambino-con-epilessia/) di *Ch. Dravet/P. Jallon*