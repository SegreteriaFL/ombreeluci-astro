---
title: Io, figlio di mio figlio - Recensione
date: 2018-06-30
author: Matteo Cinti
slug: io-figlio-di-mio-figlio-recensione
lang: it
wp_id: 9491
original_url: "https://www.ombreeluci.it/?p=9491"
cluster_id: 6
has_comments: false
umap_x: 6.929720878601074
umap_y: 10.807844161987305
umap_z: 4.574804782867432
issue_number: OEL-142
id_numero: OEL-142
---
Al suo terzo libro sul tema dell’autismo, Gianluca Nicoletti, giornalista e conduttore radiofonico molto attivo nel sociale, rivela un colpo di scena: secondo gli esami medici (riportati in appendice anche nel libro), anche lui è autistico come suo figlio Tommy. Gli è stata infatti diagnosticata la Sindrome di Asperger. Tale rivelazione accende nel giornalista una profonda rivalutazione di tutta la sua vita passata, ripercorsa quasi integralmente in questo testo, dove dà un nuovo senso a tutte le sue stranezze e abitudini particolari. “Adesso la mia estrosità ha un nome. Io sono mio figlio, e lui è me”. Con il suo consueto tono schietto, Nicoletti non perde occasione di ribadire le criticità e le contraddizioni che gravitano attorno all’autismo, e, in particolare, di come Tommy abbia cambiato totalmente la sua vita sotto tutti i punti di vista, dalla difficile gestione del tempo libero, fino alle difficoltà lavorative passando per gli affetti e la famiglia. Io, figlio di mio figlio conferma il talento di Nicoletti nel saper raccontare argomenti niente affatto sereni, con pulizia e efficacia e con quel pizzico di sarcasmo che lo contraddistingue.

##### Acquista questo libro in uno dei siti del circuito **[Helpfreely](https://www.helpfreely.org/it/) .**

Se sei iscritto, una percentuale del tuo acquisto verrà donata a Fede e Luce. (
[Scopri di più](http://www.fedeeluce.it/helpfreely---la-guida.html)
) Ecco dove puoi trovarlo:
- [IBS](https://www.ibs.it/io-figlio-di-mio-figlio-libro-gianluca-nicoletti/e/9788804687139) - [Il Libraccio](https://www.libraccio.it/libro/9788804687139/gianluca-nicoletti/io-figlio-di-mio-figlio.html) - [La Feltrinelli](https://www.lafeltrinelli.it/libri/gianluca-nicoletti/io-figlio-mio-figlio/9788804687139) - [Mondadori Store](https://www.mondadoristore.it/Io-figlio-di-mio-figlio-Gianluca-Nicoletti/eai978880468713/)