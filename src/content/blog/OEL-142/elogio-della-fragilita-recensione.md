---
title: "Elogio della fragilità - Recensione"
date: "2018-06-30"
author: "Rita Massi"
theme: "cluster-5"
cluster_id: 5
slug: "elogio-della-fragilita-recensione"
lang: it
wp_id: 9480
has_comments: false
tema_code: "T05"
tema_label: "Fede, Chiesa e spiritualità della fragilità"
categoria_menu: "Fede"
issue_number: OEL-142
id_numero: OEL-142
---
Don Claudio Campa, colpito circa dieci anni fa da una malattia invalidante, continua a svolgere il suo incarico di Parroco e mantiene con determinazione i suoi impegni in favore delle persone disabili.
Dall’amarezza, e dallo sconforto nel toccare con mano la propria debolezza egli trae una importante considerazione: quando siamo feriti abbiamo bisogno della presenza dell’altro, l’altro che conosce e condivide la nostra debolezza. Egli parla di “debolezza condivisa”, la fragilità quindi come luogo di incontro, di comunione e di dialogo.
Scritto insieme a Silvia Lova, questo libro è fatto di riflessioni, esperienze vissute e testimonianze che giustificano e spiegano un titolo tanto contraddittorio per spiegare che “il limite non limita”…. La nostra fragilità diventa così risorsa, spazio in cui accogliere Dio ed è allora che “la croce diventa resurrezione”.
Le esperienze condivise in questo libro possono essere di stimolo per approfondimenti e riflessioni, ma anche di aiuto per chi dubita o forse dispera. Ancora… in contrapposizione allo sconfortante “ormai”, da il titolo al primo paragrafo ed è una considerazione di Mons. Giancarlo Brigantini: “ Ancora è indice di cambiamento, di speranza, di forza di volontà…ci suggerisce che vivere è ancora possibile!

#####

##### Ecco dove puoi trovare questo libro:

- [Amazon](https://www.amazon.it/Elogio-della-fragilità-Claudio-Campa/dp/8884072379/ref=sr_1_4?ie=UTF8&qid=1532691015&sr=8-4&keywords=elogio+della+fragilità)