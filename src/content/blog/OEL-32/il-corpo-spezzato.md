---
title: Il corpo spezzato
date: 1990-12-27
author: Natalia Livi
slug: il-corpo-spezzato
lang: it
wp_id: 7917
original_url: "https://www.ombreeluci.it/?p=7917"
cluster_id: 6
has_comments: false
umap_x: 8.51669979095459
umap_y: 11.40943717956543
umap_z: 6.788426876068115
issue_number: OEL-32
---

Q
uesto libro è dedicato ai giovani e a tutti coloro il cui animo giovane e accogliente cerca ansiosamente i segni della ricomposizione di una unità spezzata, l’unità di tutti i figli-di Dio. È la rilettura del Vangelo dell’uomo di oggi davanti ai grandi problemi che sconvolgono l’umanità, dalle difficoltà e dalle sofferenze dei singoli alle divisioni fra gruppi, nazioni, razze. La convinzione che fra noi e in noi vi sia qualcosa di spezzato e che i frammenti possano essere nuovafnente ricomposti induce Jean Vanier a riproporci con parole semplici e toccanti la strada indicata da Gesù. Sono parole da leggere e da meditare in tranquillità, da soli o in gruppo; sono parole traboccanti di amore e piene di concretezza, di suggerimenti; toccano temi come la famiglia, l’amore tra uomo e donna, l’educazione dei figli, la vita ecclesiale, la vita in comunità: vogliono ricordarci il significato sempre così attuale e liberatorio della vita di Gesù e della sua presenza fra noi. Il comandamento antico e sempre nuovo è l’Amore: «amatevi gli uni gli altri come io ho amato voi». Nel capitolo intitolato «Il piano di Dio», uno dei più belli e suggestivi del suo libro, Jean Vanier commenta: «Amare è aprire il proprio cuore agli altri, ascoltarli, apprezzarli, vedere la loro bellezza e il loro valore, desiderare profondamente che vivano e crescano. Amare è dare la nostra vita per gli altri. È perdonare ed essere compassionevoli. Ma da soli non possiamo amare in questo modo. Per questo Gesù ci dice che è venuto per togliere la paura che ci chiude in noi stessi e nel gruppo dissimulando la nostra vulnerabilità e il nostro isolamento». E aggiunge: «È la vocazione di tutti: vivere in comunione gli u ni con gli altri, vivere relazioni vere e piene di amore, essere costruttori di pace e di riconciliazione». Quando noi escludiamo dal nostro mondo anche un solo essere, perché diverso, perché «nemico», l’unità si spezza e noi rimaniamo spezzati in noi stessi. Jean Vanier, con il suo linguaggio sempre così poetico e sempre così concreto, ci convince che è possibile ricomporre un mondo spezzato. -
*Natalia Livi*
, 1990
**Natalia Livi**
Nata a Roma, è insegnante. Collabora con Ombre e Luci dal 1989 al 2003. Questo articolo è tratto da
[Ombre e Luci n.32, 1990](http://www.ombreeluci.it/project/numero-32-nasca-la-speranza-nel-nostro-vecchio-mondo/)
Lezione di danza insieme
di
*Mariangela Bertolini*
Abib v Mohamed, Naima
Accogliere un bambino autistico
di
*Beatrice Frank*
Io sono una come voi: una mamma
Preghiera della malattia
Una passegiata in campagna
di *Gilberte Roger*
Chi ha avuto paura fa gratis un altro giro
di *Riccardo Guglielmin*
Ma non sono sola
di *Gaia Valmarin*
Malattia mentale - Una soluzione giusta
di *Sergio Sciascia*

#### Libri

Il tuo nome è Olga
di
*J. M. Espinàs*
l corpo spezzato
di
*J. Vanier*
Bibliografia italiana sui disturbi dell'Udito, della Vista e del Linguaggio
di
*S. Legati*