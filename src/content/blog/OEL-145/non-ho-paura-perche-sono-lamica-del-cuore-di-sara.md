---
title: "Non ho paura perchè sono l’amica del cuore di Sara"
date: "2019-01-27"
author: "Benedetta Mattei"
theme: "cluster-0"
cluster_id: 0
slug: "non-ho-paura-perche-sono-lamica-del-cuore-di-sara"
lang: it
wp_id: 25335
has_comments: false
tema_code: "T03"
tema_label: "Amicizia e relazioni autentiche"
categoria_menu: "Relazioni"
issue_number: OEL-145
id_numero: "OEL-145"
numero_rivista: "Ombre e Luci"
---
Ho un’amica del cuore. Si chiama Sara di nome e Vargetto di cognome. Che pensi? Ho 15 anni e l’amica del cuore ce l’ho pure io. La mia amica del cuore è bella, sorride e ride con me. **Sara mi fa sentire felice, sta attenta a me, parla, ascolta.** Quando siamo insieme non guarda il cellulare e non fa i giochi. Ogni volta la riempio di baci.

Quando andiamo a mangiare la pizza parliamo per conto nostro davanti alla porta del bagno. **Poi gli adulti ci chiedono cosa ci diciamo e noi rispondiamo che è un segreto.** Non possiamo dirlo perché è un segreto. Parliamo della scuola e dei compagni di classe. I miei sono tutti simpatici e mi salutano sempre: “ciao Bene”. Tranne uno. Poi io ho 2 fidanzati, Elia e Robert. Forse 4. Sara ora non ha il fidanzato. Le piaceva un suo amico ma ora non le piace più. Non ho capito perché.
A me Sara piace perché mi sorride sempre.** Sorride sempre pure a tutti. Io sto zitta zitta e ascolto quello che dicono i grandi e loro dicono che è malata, sulla sedia a rotelle. Io pensavo che Sara era triste. Ma lei sorride e ride. Non è triste. È come i miei compagni di scuola che non hanno la sedia a rotelle che qualche volta sorridono e qualche volte sono tristi.

Sara sorride sempre, forse, penso io, quando è triste non si fa vedere da nessuno, è triste solo in camera sua. Io avevo paura della sedia a rotelle perché pensavo che c’era la tristezza. Ora non ho paura perché sono amica del cuore di Sara. Faccio il tifo per lei e i suoi compagni di squadra che giocano a basket sulla sedia a rotelle. Sono tutti bravissimi e pure bellocci. **Vorrei che non avesse la sedia a rotelle ma poi la fanno giocare a basket?** Quando andiamo a mangiare la pizza la aiuto io, sposto la sedia con il cameriere e lei può stare a tavola vicino a me e ci mangiamo la sbriciolata e il tiramisù.