---
title: Educare al servizio
date: 1991-06-21
author: Nicole Schulthes
slug: educare-al-servizio
lang: it
wp_id: 8179
original_url: "https://www.ombreeluci.it/?p=8179"
cluster_id: 3
has_comments: false
umap_x: 10.267044067382812
umap_y: 9.64847183227539
umap_z: 11.829288482666016
issue_number: OEL-34
id_numero: OEL-34
---
In questo libro è presentata una selezione di articoli, interventi e omelie del card. Carlo Maria Martini. Il titolo «Educare al servizio» indica il criterio seguito nella scelta dei testi. Essi si rivolgono alla coscienza delle persone di buona volontà che, ai vari livelli della pubblica amministrazione, hanno il difficile compito di comprendere e valutare la realtà dell’uomo contemporaneo e di affrontarne le esigenze; in particolare quelle del più debole, le cui necessità la società di oggi riconosce come prioritarie, ma che non sempre riesce a soddisfare concretamente con opere di carità e di giustizia. Sono parole energiche e illuminate a proposito dell’impegno del pubblico amministratore e di chi opera nell’assistenza e nel volontariato, nonché sul diritto e sull’etica del lavoro. Il problema etico «scaturisce dalla simultanea esistenza di due realtà radicalmente eterogenee e tendenzialmente opposte: la forza del potere, una forza fattuale che spinge a far prevalere l’interesse di parte; e la forza della ragione e della giustizia, una forza ideale, l’aspirazione ad una convivenza in cui ciascuno sia rispettato e amato per quello che è, imparzialmente, secondo la sua intrinseca dignità». L’autore invita tutti a pensare, a responsabilizzarsi, a operare e a continuare a farlo malgrado ogni delusione, ogni scoraggiamento e ogni fatica. «Ed è una fatica anche gioiosa, entusiasmante», egli dice, è la gioia di scoprire la verità di Dio nelle pieghe delle diverse situazioni umane». - *N.L.* Lavorare con gli altri di *Mariangela Bertolini* In fabbrica è una bella fatica di *Lucia Cesarmi* Meglio stanco che annoiato di *Francesco Bertolini* Il più popolare al velodromo di *Rino Perozzi* Sergio è un buon giardiniere di *Nicole Schulthes* Oggi è dei nostri da *O. et L. n.93* È sempre disponibile di *Nicole Schulthes* Un territorio, molti proggetti di *Natalia Livi* #### Rubriche Dialogo aperto Vita Fede e Luce - Che settimana! di *S. Sciascia* #### Libri Educare al servizio di *Carlo Maria Martini* Storia di un filo d'erba di *M. Bettassa*