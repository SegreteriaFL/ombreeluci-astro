---
title: Dialogo aperto n.34
date: 1991-06-21
author: Redazione
slug: dialogo-aperto-n34
lang: it
wp_id: 8184
original_url: "https://www.ombreeluci.it/?p=8184"
cluster_id: 11
has_comments: false
umap_x: 4.562443256378174
umap_y: 8.318154335021973
umap_z: 10.267248153686523
issue_number: OEL-34
id_numero: "OEL-34"
numero_rivista: "Ombre e Luci"
---
### Come può sentirsi utile

Ho un figlio di 41 anni che ha avuto, a varie riprese (a cominciare dai vent’anni) episodi di psicosi. Per molti anni, io, mio marito e gli altri figli abbiamo dato quanto era possibile, non senza fare errori, delle nostre energie e del nostro affetto per cercare di recuperarlo. La sua acuta intelligenza non ci faceva realizzare la gravità del suo disturbo. Mio marito è morto nel frattempo e gli altri figli hanno preso positivamente la loro strada. Ora svolge un lavoro in una comunità e vorrebbe riempire le ore libere dal lavoro con qualche attività non manuale, compatibile con la sua poca capacità di concentrarsi e che lo faccia sentire utile agli altri e, penso io, allarghi il suo orizzonte. Come può un handicappato psichico sentirsi utile? Chiedo se vi sono esperienze in questa direzione. Può, ad esempio, scrivere delle lettere ai bambini di una qualche missione? Può tenere rapporti epistolari con altre comunità? Può, al di là della fede che ancora non riesce a sentire, valorizzare la propria dolorosa esperienza?
**- Lettera firmata**

### Don Dario, un amico sincero

In ricordo di Don Dario, assistente spirituale di Fede e Luce, morto a trent’anni, Giorgio Fusi, un giovane disabile, suo grande amico, ha scritto queste sincere parole: 10 marzo 1991
*Noi del gruppo di Fede e Luce abbiamo conosciuto Don Dario.*
*Era stato per noi un amico sincero e inoltre amava soprattutto la sincerità. Per me ad esempio era un amico un po' particolare. Amava gli amici e andavano da lui per i consigli utili e a noi ci andava bene. Amava soprattutto andare in giro a divertirsi con noi; amava soprattutto la montagna, faceva le ferrate e inoltre era un buongustaio di grappe che gli piaceva bere. Inoltre era un bergamasco al quale piaceva la sua città Bergamo, perché lui era nato lì. Amava sopratutto la vita che lui faceva. Andava in giro per Pontelambro e chiacchierava con tutti. Ora che lui è morto noi sappiamo che lui vive con noi, come Gesù faceva nella vita. Io mi ricordo quando lui era vivo io andavo d'accordo con lui e lui mi diceva sempre di dire la verità. Io mi ricordo bene che lui tifava l'Inter perché era la squadra del cuore. Don Dario amava la zia Maria che era stata la sua mamma. Io mi ricordo quando lui andava in Germania mi ha scritto una cartolina che c'era su lo stadio della città di Monaco di Baviera e mi ha detto se io andavo lì. Ora caro Don Dario, ora che sei in paradiso noi ti ricordiamo com'eri e spero che d'ora in poi ti ricorderai di noi, ora che sei in paradiso troverai il nostro amico Pietro Lorini.*
-
**Giorgio Fusi**
e
**Davide Schiatti**
*Gruppo di Fede e Luce - Pontelambro*
Questo articolo è tratto da
[Ombre e Luci n.34, 1991](http://www.ombreeluci.it/project/numero-34-cosi-noi-lavoriamo-con-gli-altri/)
Lavorare con gli altri
di
*Mariangela Bertolini*
In fabbrica è una bella fatica
di
*Lucia Cesarmi*
Meglio stanco che annoiato
di
*Francesco Bertolini*
Il più popolare al velodromo
di
*Rino Perozzi*
Sergio è un buon giardiniere
di
*Nicole Schulthes*
Oggi è dei nostri
da
*O. et L. n.93*
È sempre disponibile
di
*Nicole Schulthes*
Un territorio, molti proggetti
di
*Natalia Livi*

#### Rubriche

Dialogo aperto
Vita Fede e Luce - Che settimana!
di
*S. Sciascia*

#### Libri

Educare al servizio
di
*Carlo Maria Martini*
Storia di un filo d'erba
di
*M. Bettassa*