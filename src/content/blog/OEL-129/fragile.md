---
title: Fragile!
date: 2015-03-19
author: Redazione
slug: fragile
lang: it
wp_id: 38863
original_url: "https://www.ombreeluci.it/?p=38863"
cluster_id: 0
has_comments: false
tags:
  - campi-fede-e-luce
umap_x: 8.009316444396973
umap_y: 9.114362716674805
umap_z: 12.332819938659668
issue_number: OEL-129
id_numero: "OEL-129"
numero_rivista: "Ombre e Luci"
---
Quando si trasporta un oggetto di cristallo si sta molto attenti ad imballarlo. Si avvolge bene. FRAGILE è scritto sulla scatola ed è indicata anche la posizione in cui va trasportato: Mi chiedo se anche per noi è così. Ma prima ancora mi chiedo: cerchiamo di renderci “forti” nel nostro vivere. Quale il confine tra forza e durezza? Il confine è sottile. Ce lo insegnano i ragazzi, le persone sole, le persone bisognose... I nostri ragazzi sono così dolci o così aggressivi... Fede e Luce può essere d’aiuto? Un neurologo di Palermo ci diceva che Fede e Luce è come un sistema terapeutico. Jean Vanier sostiene che dentro ogni persona c’è come un “lupo” che viene fuori ogniqualvolta non ci si sente riconosciuti. Una persona è terra sacra. Ci si avvicina togliendosi le scarpe. Si entra a piedi nudi. Ognuno ha la sua storia fatta di conferme e di rifiuti. Noi e gli altri possiamo fare della fragilità una bellezza che risplende e riflette la luce in tutti i suoi colori o possiamo farne dei pezzi taglienti, frantumi di “io”, di “tu”… Fede e Luce è un luogo dove tanti ragazzi hanno trovato un mondo dove è possibile essere amati per quello che sono. E anche tanti genitori ed amici. Ma Fede e Luce non è esente da esperienze di aggressività proprio perché nell’incontro si impara ad essere vulnerabili e scoperti. Le ferite allora possono essere ancora più laceranti. Quale il suggerimento? MANEGGIARE CON CURA. Già, maneggiare con cura…
*Enza Gucciardo*
, Mazara del Vallo - Mari e Vulcani