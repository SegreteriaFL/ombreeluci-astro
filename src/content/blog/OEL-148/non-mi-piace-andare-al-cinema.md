---
title: Non mi piace andare al cinema
date: 2019-11-18
author: Benedetta Mattei
slug: non-mi-piace-andare-al-cinema
lang: it
wp_id: 14383
original_url: "https://www.ombreeluci.it/?p=14383"
cluster_id: 7
has_comments: false
umap_x: 7.792507648468018
umap_y: 1.297786831855774
umap_z: 9.184033393859863
issue_number: OEL-148
id_numero: "OEL-148"
numero_rivista: "Ombre e Luci"
---
I
film non mi piacciono proprio. Per me possono pure non farli proprio. Al cinema non mi piace andarci. Troppo buio. Bisogna stare zitti zitti. Se parli, c'è sempre qualcuno che mi dice “zitta”. Cosa c'è di divertente quando è cosi? Poi si alza il volume all'improvviso e a me non piace quando lo fanno. I film sono finti. Non ci sono le persone vere. Non si toccano. Tu devi stare fermo e zitto a guardare, senza dire nulla. E' molto molto noioso. Loro, quelle del film, gli attori, non ci sono al cinema. Mandano il video come quelli che arrivano sul cellulare.
> I film sono finti. Non ci sono le persone vere. Non si toccano. Tu devi stare fermo e zitto a guardare, senza dire nulla.

A me piace andare al cinema solo prima e solo dopo il film. Ci vado con le mie amiche o con le mie cugine. Allora mi diverto ad andare con loro. In macchina ridiamo e scherziamo. E cantiamo pure. Poi entriamo al cinema e fa buio e dobbiamo stare senza parlarci. Ma quando finisce il film per fortuna si può parlare un'altra volta. Quasi sempre io dormo quando c'è il film. Mi svegliano e mi dicono se voglio i popcorn. Ma io mi porto sempre le patatine e il panino da casa. Qualche volta mangiamo insieme la pizza o un panino. Questo mi piace del cinema. Il film no. Non mi piace neanche in televisione. In tv io vedo solo lo sport: il calcio, li basket, la pallavolo, il nuoto, la pallanuoto e le maratone. Le vedo con mia nonna che ha 91 anni ed è cieca. Io le spiego tutto quello che succede. E lei fa i tifo per chi dico io. Invece a me piace tanto andare a teatro. Ci vado tutti i sabati oppure la domenica. Vaso a Trastevere e qualche volta al Brancaccio. Il teatro è bello perché gli attori ci sono davvero. Tu li vedi, e li senti. Li guardi da vicino. Qualche volta ci parli pure mentre fanno lo spettacolo. Io quando finisco mi alzo in piedi a battere le mani perché sono bravi a fare lo spettacolo in mezzo alle persone e si ricordano tutto a memoria. E poi vado a salutarli dietro il palco per stringere la mano e dirgli bravi a tutti. Quelli più belli li vorrei sposare.

### [Il blog di Benedetta](https://www.ombreeluci.it/blog/)

**Altri articoli dal blog**