---
title: "Ho incontrato Gesù, mi ha detto \"Ti voglio bene\""
date: "2019-07-16"
author: "Cristina Tersigni"
theme: "cluster-0"
cluster_id: 0
slug: "ho-incontrato-gesu-mi-ha-detto-ti-voglio-bene"
lang: it
wp_id: 12491
has_comments: false
tema_code: "T15"
tema_label: "Memoria e storia di Fede e Luce (opzionale)"
categoria_menu: "Storia"
issue_number: OEL-148
id_numero: "OEL-148"
numero_rivista: "Ombre e Luci"
---
In uno stile amorevole e con parole essenziali ed efficaci, Jean Vanier condensa sapientemente in questo testo la storia dell’amore di Dio. Si fa accompagnare e sostenere dai disegni semplici e armoniosi realizzati, con molta concretezza, da un’anonima Piccola Sorella di Gesù. Disegni e frasi offrono profondi spunti di riflessione sulla Bibbia, sull’Amore eterno che ci lega a Dio Padre attraverso il Figlio Gesù e lo Spirito Santo, che possono essere molto utili per incontri inclusivi di catechesi o di preghiera in comunità. Amore che si percepisce quanto abbia investito pienamente l’autore. Jean Vanier, da uomo innamorato di Gesù e innamorato dell’umanità intera, non poteva sottrarsi alla necessità di portare, ovunque possibile, l’annuncio della Buona Novella a grandi e piccoli, con o senza difficoltà. Il libro non è più edito, purtroppo, ma si trova senza troppa difficoltà nei rivenditori on line di libri usati.

#####