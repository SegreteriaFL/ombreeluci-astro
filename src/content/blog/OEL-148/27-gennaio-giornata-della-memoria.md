---
title: 27 gennaio - Giornata della Memoria
date: 2019-01-27
author: Cristina Tersigni
slug: 27-gennaio-giornata-della-memoria
lang: it
wp_id: 11190
original_url: "https://www.ombreeluci.it/?p=11190"
cluster_id: 1
has_comments: false
tags:
  - memoria
  - shoah
  - discriminazione
umap_x: 8.739836692810059
umap_y: 9.747584342956543
umap_z: 4.073583602905273
issue_number: OEL-148
id_numero: "OEL-148"
numero_rivista: "Ombre e Luci"
---
74anni fa, **l’apertura dei cancelli del campo di concentramento di Auschwitz** alla fine della Seconda guerra mondiale. Gli orrori del progetto di sterminio nazista vennero infine mostrati e la necessità, ora, è non dimenticarli. “ [Fino a quando la mia stella brillerà](http://www.ombreeluci.it/2019/fino-a-quando-la-mia-stella-brillera/) ” un libro scritto da **Daniela Palumbo** sulla testimonianza di vita di **Liliana Segre** ci aiuta a conoscere e ricordare l’introduzione delle leggi razziali in Italia e la deportazione nel campo di concentramento in Gemania attraverso le memorie della Segre, la piccola Liliana, che lì perderà il suo papà e un po’ di se stessa... [ma non la sua umanità](http://www.ombreeluci.it/2018/il-nostro-incontro-con-liliana-segre/) .

27 gennaio è anche necessità di ricordare gli orrori legati al progetto di **eliminazione di tutte le “vite indegne di essere vissute”** secondo l’ideologia nazista. Quelle di tantissimi bambini e persone disabili, prima ricoverate in maniera coatta poi sottoposte ad eutanasia. Il particolare aspetto di come “zelanti professionisti”, anche fuori dalla Germania, abbiano dato realizzazione a questo progetto viene descritto in un libro, [“I bambini di Asperger”](http://www.ombreeluci.it/2019/i-bambini-di-asperger/) di **Edith Sheffer** . Della terribile operazione nazista di sterminio, denominata Action T4, precorritrice di quello degli ebrei, si occupa un evento organizzato da Anffas Nord Milano e L-Inc, con [**una mostra ed un seminario**](https://labilita.org/notizie/27-gennaio-non-basta-il-ricordo/) .

> *“...perché ancora oggi e per sempre il pericolo è in agguato. Il pericolo delle uccisioni, dei massacri, della discriminazione, del razzismo, dell’antisemitismo. L’essere umano non è mai salvato una volta per tutte dalle sue pulsioni peggiori. Per questo è così importante conoscere, studiare, coltivare la memoria. Mai girare la testa dall’altra parte. Mai restare indifferenti. Primo Levi ci ha infatti ammonito: “è accaduto, può accadere ancora”* (Liliana Segre in una lettera agli studenti di Fasano, gennaio 2019)

https://www.youtube.com/watch?v=kqyAk4MVqcs&feature=share

### Bastano 2€ al mese per sostenere Ombre e Luci. Dona subito.

–- -–