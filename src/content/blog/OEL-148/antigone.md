---
title: Antigone
date: 2019-11-03
author: Claudio Cinus
slug: antigone
lang: it
wp_id: 13583
original_url: "https://www.ombreeluci.it/?p=13583"
cluster_id: 9
has_comments: false
umap_x: 8.027295112609863
umap_y: 10.677305221557617
umap_z: 4.580052852630615
issue_number: OEL-148
---

A*ntigone* della regista canadese Sophie Deraspe è un adattamento molto libero e perfettamente contemporaneo della tragedia di Sofocle: qui Antigone è una giovane studentessa che vive in Canada ma non è canadese. È una rifugiata, scappata da bambina, dopo l’uccisione dei genitori, dalla sua patria assieme alla nonna, i due fratelli e la sorella. È brillante, integrata e legatissima alla sua famiglia. Ma anche lei, proprio come l’Antigone classica, dovrà prendere decisioni difficili, forse troppo difficili per una ragazza ancora minorenne: scegliere tra le leggi del paese che la ospita e le sue leggi morali che le impongono di aiutare a ogni costo i familiari. Le leggi terrene da rispettare sono quelle del paese di accoglienza; disobbedire a quelle leggi, seppure per insindacabili principi personali, sembra grave il doppio, perché è come disprezzare le regole di chi prima ti aveva concesso fiducia e ora pretende che quella fiducia sia reciproca. Stravolgendo la storia originale (lasciandone però intatto il senso più profondo), la sceneggiatura permette agli spettatori contemporanei di confrontarsi con gli stessi dilemmi degli spettatori della tragedia classica. E come Sofocle, neppure la regista si schiera apertamente da una parte o dall’altra.

Titolo originale: **Antigone** Paese di produzione: **Canada** Anno: **2019** Durata: **109'** Genere: **Drammatico** Regia: **Sophie Deraspe** Interpreti principali: **Nahéma Ricci, Rawad El-Zein, Antoine DesRochers**

### Bastano 2€ al mese per sostenere Ombre e Luci. Dona subito.

–- -–