---
title: "Disabuse: i risultati del progetto su disabilità e bullismo"
date: "2019-10-04"
author: "Redazione"
theme: "cluster-0"
cluster_id: 0
slug: "disabuse-i-risultati-del-progetto-su-disabilita-e-bullismo"
lang: en
wp_id: 13118
has_comments: false
tema_code: "T13"
tema_label: "Linguaggio, cultura e rappresentazioni"
categoria_menu: "Cultura"
issue_number: OEL-148
id_numero: "OEL-148"
numero_rivista: "Ombre e Luci"
---
Il progetto si chiama "**[DisAbuse: Disablist Bullying - Experience into Change, providing the right support services](http://www.disabuse.eu)**" ed è stato avviato in **quattro paesi europei** attraverso nuovi percorsi formativi per la prevenzione e il contrasto al bullismo in casi di disabilità. Attuato nell'ambito del programma Erasmus+ e promosso da Centro Anti-Bullismo dell'Università di Dublino (Irlanda), Fondazione Mondo Digitale (Italia), Istituto Dun Laoghaire di Arte, Design e Tecnologia (Irlanda), Istituto Universitario di Lisbona (Portogallo) e Università della Murcia (Spagna), il programma**ha dato risultati incoraggianti.
Dopo aver partecipato al percorso, **più dell'80%** dei professionisti ha dimostrato di saper identificare casi di cyberbullismo e molestie nei confronti di persone con bisogni educativi speciali o disabilità e**il 96,7%** di riconoscere la differenza tra bullismo e conflitto. Se all'inizio del percorso il 42,7% degli studenti intervistati considerava "normale" il fenomeno, a conclusione del corso **la percentuale è scesa al 20,5%**, mentre è giunta all'85,9% quella degli studenti con disabilità che ha dichiarato di conoscere**le giuste misure da adottare per difendersi** da episodi di molestia.

In particolare, per la valutazione del progetto sono stati ideati e somministrati questionari diversi per tipologia di destinatari: da una parte il gruppo degli esperti, formatori e insegnanti, dall'altra quello degli adulti e studenti con bisogni speciali e/o disabilità. Le domande hanno permesso di verificare il livello di conoscenza dei partecipanti in tema di bullismo e disabilità, nonché di dimostrare come il grado di consapevolezza **sia aumentato con la partecipazione al programma formativo. Nel processo di valutazione sono stati presi in considerazione atteggiamenti e opinioni personali, esperienze dirette, competenze di prevenzione e risoluzione, conoscenza del fenomeno e livelli di interazione diretta/risorse/organizzazione.

Fonte: [Repubblica](https://www.repubblica.it/solidarieta/disabilita/2019/09/28/news/bullismo_e_disabilita_presentati_a_roma_i_risultati_del_progetto_disabuse-237194117/)

### Bastano 2€ al mese per sostenere Ombre e Luci. Dona subito.