---
title: A ballare. Ma senza Elia (per ora)
date: 2019-10-18
author: Benedetta Mattei
slug: a-ballare-ma-senza-elia-per-ora
lang: it
wp_id: 13190
original_url: "https://www.ombreeluci.it/?p=13190"
cluster_id: 7
has_comments: false
umap_x: 7.772497177124023
umap_y: 1.396064043045044
umap_z: 9.72417163848877
issue_number: OEL-148
id_numero: "OEL-148"
numero_rivista: "Ombre e Luci"
---
Sono andata in discoteca. L'avevo già deciso a luglio quando ero in vacanza al mare. Ma a Roma è un'altra cosa. Aspetta: sono due cose diverse. Quando ero al mare volevo andare in discoteca perché tutti parlavano di quando andavano in discoteca. Io voglio fare sempre tardi e non voglio mai rientrare a casa prima di mezzanotte fonda. Però loro sono matti perché si incontrano per andare in discoteca a mezzanotte perché la discoteca apre all'una. Io non sono mica matta. Così mi sono inventata una scusa per non andare. Però prima sono entrata nel negozio di Ylenia e di Tatiana e ho detto: voglio comprarmi un vestito bello, con i brillantini, per andare in discoteca. A mamma non avevo detto un bel niente. Ylenia e Tatiana mi hanno dato il vestito e mamma quando è arrivata, perché io a Castiglion della Pescaia vado in giro da solissima, ha pagato lei. Per fortuna perché io non avevo manco un soldo.

Quando ho spiegato a Ylenia e Tatiana che volevo andare in discoteca mi hanno detto che mi accompagnavano loro volentieri. Ylenia è pure la fidanzata del proprietario. Mi hanno chiesto se avevo paura della musica a tutto volume e io detto che non lo sapevo. A Roma ci sono le discoteche che aprono presto, non come a Castiglion della Pescaia. Io ci sono andata alle otto e mezzo. Però i genitori non possono entrare. Neppure a Castiglion della Pescaia possono entrare.

A me l'idea di andare in discoteca è venuta perché ci va Elia. Lui mi sta molto simpatico e mi vuole bene, è sempre gentile con me. Vive a Brescia e ha una sorella. In discoteca al mare ci volevo andare anche con lui. Ma ci vado l'estate prossima: promesso. A Roma mi sono divertita tanto in discoteca, però se c'era Elia era molto meglio. Ho parlato con Giovanni, che viene a scuola all'Alberghiero con me, e con Chiara che mi ha presentato le sue amiche perché io non conoscevo nessuno. Non conoscevo le canzoni ma non importa. L'importante è che mi sono divertita. Poi in macchina mi sono addormentata.

## Altri articoli dal blog di Benedetta

# Archivio

**Ottobre 2019**

[Sono andata in discoteca](https://www.ombreeluci.it/2019/sono-andata-in-discoteca/) [La prossima volta lo rifaccio](https://www.ombreeluci.it/2019/la-prossima-volta-lo-rifaccio/)

**Settembre 2019**

[Daje, Benedetta! Daje tu, bello!](https://www.ombreeluci.it/2019/daje-benedetta-daje-tu-bello/)