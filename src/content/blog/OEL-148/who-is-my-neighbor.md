---
title: Who Is My Neighbor?
date: 2020-01-12
author: Silvia Gusmano
slug: who-is-my-neighbor
lang: en
wp_id: 15089
original_url: "https://www.ombreeluci.it/?p=15089"
cluster_id: 6
has_comments: false
umap_x: 8.544005393981934
umap_y: 11.363402366638184
umap_z: 6.756012439727783
issue_number: OEL-148
id_numero: OEL-148
---
È
il terzo libro per bambini firmato a quattro mani da Amy-Jill Levine e Sandy Eisenberg Sasso, scrittrici ebree statunitensi e grandi esperte di parabole (l’una è docente di Studi Neotestamentari, l’altra è rabbina emerita): con i disegni di Denise Turu, in
*Who Is My Neighbor?*
(Westminster, 2019, pagine 32, dollari 17) è di scena il Buon Samaritano. I Blu e i Gialli non si sono mai mischiati; è sempre stato così, anche se nessuno si ricorda perché. Ognuno vive – convinto di essere il più bello – nella sua città; popolata l'una di nontiscordardime, mare e mirtilli, l'altra di banane, girasoli e succo di ananas. Gli adulti invitano i bimbi a diffidare degli abitanti dell'altra città: «State attenti, non vi avvicinate, noi siamo meglio di loro». E così per anni la separazione è assicurata. Ma un giorno Midnight Blue cade rovinosamente dalla sua bicicletta (blu), rimanendo a terra ferito. Passa di lì Navy: chi lo avrà fatto cadere? Aiutarlo potrebbe essere pericoloso, e così l’amica finge di non vederlo; è quindi la volta di Powder Blue, ma anche lui teme un’imboscata e tira dritto. Si fermerà solo un Giallo, Lemon: superata la diffidenza reciproca, Lemon farà salire Midnight Blue sulla sua bicicletta (gialla) per portarlo dal medico. Tutto cambierà per sempre: nell’ultima tavola città, abitanti e colori sono finalmente mescolati in un pic-nic popolato da Blu e Gialli festosi. Alcuni dei quali – da una parte e dall'altra – in carrozzina, in una splendida normalità. I libri precedenti firmati da duo Amy-Jill Levine e Sandy Eisenberg Sasso sono
*Who Counts? 100 Sheep, 10 Coins, and 2 Sons*
(Westminster John Knox Press, 2017) e
*The Marvelous Mustard Seed*
(Flyaway Books, 2018), entrambi illustrati dalle splendide tavole di Margaux Meganck.

Questo libro è disponibile solo in lingua inglese.

*Editoriale* ** ** [**Sconvolti e trasformati**](http://www.ombreeluci.it/2019/sconvolti-e-trasformati/) di Cristina Tersigni

*Focus: L'incontro con la disabilità* **La mia caduta da cavallo** di Annick Donelli * * **Quegli anni tra Boston e Chicago** di Luca Badetti **Tenera e magnetica** di Serena Sillitto **Vittorio e la zia Minni** di Maria Novella Pulieri

*Intervista* [**Unica nel suo genere**](https://www.ombreeluci.it/2020/unica-nel-suo-genere/) di Cristina Tersigni

*Testimonianze* [**Lo sguardo sulla persona con disabilità**](http://www.ombreeluci.it/2019/lo-sguardo-sulla-persona-con-disabilita/) di Nicla Bettazzi

*Dall'archivio* [**Per la prima volta lontano da me**](http://www.ombreeluci.it/1983/per-la-prima-volta-lontano-da-me/) di Rita Ozzimo

*Associazioni* [**Una breccia nel muro**](https://www.ombreeluci.it/2020/breccia-muro/) di Cristina Tersigni

*Fede e Luce* [**Chiamare per nome la paura**](https://www.ombreeluci.it/2020/chiamare-nome-paura/) della Comunità Edelweiss

*Spettacoli* [**Non tutto è buio**](https://www.ombreeluci.it/2020/non-tutto-buio/) di Claudio Cinus

*Rubriche* **Dialogo Aperto n. 147** **Vita Fede e Luce n. 147**

*Libri* [**La straniera**](https://www.ombreeluci.it/2020/la-straniera/) di Claudia Durastanti **Who is my neighbor?** di Amy-Jill Levine e Sandy Eisenberg Sasso **Vite straordinarie 2** di Superabile INAIL **Con occhi di padre** di Igor Salamone

*Diari* **In curva sud** di Benedetta Mattei **Mio cugino Paolo** di Giovanni Grossi