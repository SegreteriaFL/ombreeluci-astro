---
title: Le parole rivoluzionarie di Papa Francesco
date: 2019-12-19
author: Giulia Galeotti
slug: le-parole-rivoluzionarie-di-papa-francesco
lang: it
wp_id: 14916
original_url: "https://www.ombreeluci.it/?p=14916"
cluster_id: 3
has_comments: false
tags:
  - papa-francesco
umap_x: 8.84482479095459
umap_y: 9.512207984924316
umap_z: 10.690123558044434
issue_number: OEL-148
id_numero: "OEL-148"
numero_rivista: "Ombre e Luci"
---
Èstata davvero una sorprendente sorpresa la lettura del [messaggio](http://www.ombreeluci.it/2019/papa-francesco-disabilita-messaggio/) che Papa Francesco ha inviato per la Giornata mondiale delle persone con disabilità lo scorso 3 dicembre. Un discorso attento, luminoso e profondo non solo nel contenuto, ma anche nella scelta delle parole. Prendendo posizione a favore della cultura dell'incontro e di una vita "di qualità", denunciando discriminazioni e rifiuti, con il suo discorso Bergoglio ha segnato una tappa cruciale: non ha mai utilizzato parole come malato o malattia, né ha parlato di disabili, ma si è riferito sempre e soltanto alle "persone con disabilità". E siccome (per dirlo con Luce Irigaray) parlare con è mai neutro, si tratta di una scelta che davvero segna un cambiamento storico nei confronti della disabilità. Il Papa invita a farsi carico "con forza e tenerezza" delle situazioni di marginalità, a procedere insieme in un cammino che – sebbene "esigente e anche faticoso" – è indispensabile per garantire a tutti "una partecipazione attiva alla comunità civile ed ecclesiale". Perché sono ancora troppe le persone che "sentono di esistere senza appartenere e senza partecipare", perché è ancora imperante quel "peccato sociale" che "considera alcune vite di serie A e altre di serie B". Tutto nella certezza – che Ombre e Luci condivide, e di cui si fa portavoce da oltre 35 anni – che la "persona con disabilità, per costruirsi, ha bisogno non solo di esistere ma anche di appartenere ad una comunità".

**Ombre e Luci è anche una newsletter** Ci trovi storie, spunti e riflessioni per provare a cambiare il modo di vedere e vivere la disabilità. Se prima vuoi farti un'idea [qui trovi l'archivio di quelle passate](https://www.ombreeluci.it/newsletter/) .