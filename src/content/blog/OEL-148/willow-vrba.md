---
title: Willow (VRBA)
date: 2019-11-03
author: Claudio Cinus
slug: willow-vrba
lang: it
wp_id: 13620
original_url: "https://www.ombreeluci.it/?p=13620"
cluster_id: 9
has_comments: false
umap_x: 8.870198249816895
umap_y: 8.685726165771484
umap_z: 3.2203941345214844
issue_number: OEL-148
---

Sin dal folgorante film d’esordio Prima della pioggia, Milcho Manchevski ha deciso di non raccontare le sue storie in modo lineare, ma per episodi, come avviene anche in Willow. Le tre vicende si svolgono nella Macedonia del Nord – la prima ambientata in una specie di medioevo magico, le altre due in epoca contemporanea – e hanno per protagoniste donne infelici che desiderano ardentemente diventare madri; sentono che la loro vita è incompleta senza quei figli che non arrivano nonostante tutti i tentativi fatti, e per averli sono disposte a fare scelte estreme. La donna del passato si rivolge a un’anziana fattucchiera, decisione mal ponderata che scatena una serie di eventi tragici; le due donne contemporanee (che sono sorelle) fanno scelte tra loro diverse. La più giovane ricorre alla procreazione assistita (incinta di due gemelli, dalle analisi scopre che uno dei due sarà gravemente malato), mentre l’altra adotta un bambino silenzioso e imperturbabile che sembra avere tratti autistici. Trovandosi dinnanzi alla possibilità di essere madri di figli con problemi, le due sorelle reagiscono però in modo molto diverso. La più fragile commette un errore che causerà molto dolore a lei e all’uomo che ama, mentre colei che decide di affrontare con amore il ruolo di madre, riceverà – non senza fatica – un amore altrettanto grande.

Titolo originale: **Willow (Vrba)** Paese di produzione: **Belgio / Ungheria / Repubblica della Macedonia** Anno: **2019** Durata: **101'** Genere: **Drammatico** Regia: **Milcho Manchevski** Interpreti principali: **Sara Klimoska, Natalija Teodosieva, Kamka Tocinovski**

### Bastano 2€ al mese per sostenere Ombre e Luci. Dona subito.

–- -–