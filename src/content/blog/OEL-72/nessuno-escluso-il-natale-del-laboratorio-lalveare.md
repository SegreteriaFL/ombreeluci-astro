---
title: "Nessuno escluso: il Natale del Laboratorio L'Alveare"
date: 2000-10-26
author: Pennablù
slug: nessuno-escluso-il-natale-del-laboratorio-lalveare
lang: it
wp_id: 19164
original_url: "https://www.ombreeluci.it/?p=19164"
cluster_id: 12
has_comments: false
tags:
  - teatro-e-disabilita
umap_x: 8.939634323120117
umap_y: 7.554044246673584
umap_z: 8.938068389892578
issue_number: OEL-72
---

È possibile raccontare una storia con una sequenza di fotografie e poche righe di spiegazione? I ragazzi del laboratorio l'Alveare, coraggiosamente, hanno tentato l’esperimento e ci offrono una storia che è la storia di Natale ma anche una storia dei nostri giorni.

**Testo** : Penna blu **Foto** : Bice Dinale **Organizzazione** : tutti gli amici del Laboratorio. **Attori** : tutti i ragazzi del Laboratorio.

*(Gli angeli sono spariti. Restano i pastori, in piedi attoniti)* **Alcuni pastori:** «Miracolo! Miracolo! Erano gli Angeli del Signore!» Pastore: «Gli angeli hanno chiamato proprio noi. Dobbiamo andare a salutare il Messia»

**Capo pastore:** «Tutti vogliamo andare, ma chi resterà a sorvegliare il gregge e le nostre tende? Le donne forse?»

**Tre pastorelle:** «No, noi verremo con voi. Quel bambino e sua madre hanno bisogno di noi»

**Secondo pastore:** «Forse ho trovato la soluzione. Tu Giovanni, sei di un altro paese. Non sei della nostra razza. Il Messia è nato per noi: tu potrai restare a guardia del gregge». **Capo pastore:** «Vi aiuterà Marta che è vecchia e con il bastone non può camminare a lungo».

**Terzo pastore:** «E tu, Mattia, non sai parlare bene, non hai capito nemmeno il messaggio degli angeli. Anche tu sarai più utile qui».

**Capo pastore:** «Vi aiuterà Marta che è vecchia e con il bastone non può camminare a lungo».

**Il pastore anziano:** «Ed ora avviamoci senza altri indugi». *(Tutti i pastori si avviano tranne Giovanni, Mattia e Marta)*

**Giovanni:** «Amici, ci hanno lasciati soli ma non dobbiamo arrenderci. Al mio paese ho studiato i messaggi delle stelle. Conosco la strada per Betlemme, vi condurrò io e vedremo Gesù...».

**Mattia:** «Io non so parlare tanto bene ma sono forte. Le mie gambe cammineranno anche per te, Marta, e quando sarai stanca ti porterò tra le mie braccia».

**Marta:** «E io, che sono vecchia e malata, ho letto tante volte le scritture sante...saprò come salutare il Messia per tutti noi. Andiamo anche così, a mani vuote...»

*(Intanto il corteo degli altri pastori giunge alla capanna chiusa: Maria e Giuseppe sono sulla porta della capanna senza il Bambino)* **Pastore:** «Gli Angeli e la stella ci hanno condotto da voi. Vogliamo adorare il Bambino». **Maria:** «Vi attendevamo con gioia: ma perché non siete venuti tutti? Dove sono Mattia, Marta e Giovanni?»

**Pastore anziano:** «Li abbiamo lasciati a guardia del gregge e delle tende...» **Maria:** «Non lo sapevate che Gesù è venuto per tutti? Soffrirà nel suo cuore se non li vedrà con voi. Li ama tantissimo, come ama voi.»

**Una pastorella:** «Che sciocchi siamo stati. Torniamo a chiamarli in fretta». *(Il corteo dei pastori si avvia per tornare indietro ma sopraggiungono i tre esclusi).*

**Giovanni:** «Ci cercavate? Eccoci. Io ho indicato la strada». **Mattia:** «Io ho aiutato Marta e l’ho portata sulle mia braccia quando era stanca».

*(Ecco finalmente Giuseppe e Maria con in braccio il Bambino. I pastori offrono i loro doni. Marta prega in ginocchio.)*

#### Editoriale

[Un Natale speciale](https://www.ombreeluci.it/2000/un-natale-speciale/) di M. Bertolini

#### Medici e disabilità

[Medici o stregoni?](https://www.ombreeluci.it/2000/medici-o-stregoni/) di C. F. Klieman [Perché non ci capiamo?](https://www.ombreeluci.it/2000/perche-non-ci-capiamo/) di Adriana Duci [Nati due volte](https://www.ombreeluci.it/2000/nati-due-volte-estratto-libro-giuseppe-pontiggia/) di Giuseppe Pontiggia [Blessings](https://www.ombreeluci.it/2000/blessings-tutto-diventa-benedizione-estratto-dal-libro/) di Mary Craig

#### Altri articoli

[Nessuno escluso: il natale del laboratorio l'Alveare](https://www.ombreeluci.it/2000/nessuno-escluso-il-natale-del-laboratorio-lalveare/) di Penna Blu [Oggi, la famiglia...?!](https://www.ombreeluci.it/2000/oggi-la-famiglia/) di André Roberti [Casa Blu](https://www.ombreeluci.it/2000/casablu-un-condominio-speciale/) di Huberta Pott e Natalia Livi [Nessuna Pietà](https://www.ombreeluci.it/2000/nessuna-pieta-che-immagine-trasmettono-dellhandicap-i-mezzi-di-comunicazione-di-massa/) di Vito Giannulo [La tragedia di Giovanni e Chiara](https://www.ombreeluci.it/2000/la-tragedia-giovanni-chiara/) di Caterina Bórdon [Tutto è possibile](https://www.ombreeluci.it/2000/tutto-e-possibile-lettera-di-chiara/) di Chiara