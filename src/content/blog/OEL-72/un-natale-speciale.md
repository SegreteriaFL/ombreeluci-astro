---
title: Un natale speciale
date: 2000-10-26
author: Mariangela Bertolini
slug: un-natale-speciale
lang: it
wp_id: 19206
original_url: "https://www.ombreeluci.it/?p=19206"
cluster_id: 0
has_comments: false
tags:
  - natale
umap_x: 5.824372291564941
umap_y: 6.215954303741455
umap_z: 12.201624870300293
issue_number: OEL-72
---

Se rileggiamo con cura il racconto di san Luca sulla nascita di Gesù, ci accorgiamo delle gravi difficoltà nelle quali si sono trovati Maria e Giuseppe. È un susseguirsi di segni di gioia e di timore, di esultanza e di sgomento, di chiamate e di risposte, di esitazioni e di coraggio.

Ogni volta che rileggo queste pagine, non posso fare a meno di vedervi riflessi i segni che accompagnano, da sempre, le nascite dei figli un po’ speciali.

Mi viene spontaneo, allora, ricordare con voi, mamme e papà che ci leggete, che la celebrazione della nascita di Gesù — oggi vissuta con molta superficialità e poca riflessione — ci porta a meditare sulla storia della vostra vita accanto a un figlio così diverso da quello che avevate sognato e avreste desiderato.

A Natale tutti fanno festa in famiglia. Per ognuno di voi però, per ciascuna delle vostre famiglie, è una festa un po’ malinconica. C’è chi si è abituato a far fronte alla presenza scomoda, difficile, impegnativa, di questo figlio. C’è chi non riesce ad adeguarsi e prova ancora un po’ di rancore dentro di sé. C’è chi continua a lottare per fargli vivere una vita il più decorosa possibile. C’è chi non ce la fa più e vorrebbe passare la mano a qualcuno che lo sostituisca. C’è chi ancora si domanda il perché e si rivolta contro quello che gli è capitato e che, con il passare degli anni, diventa sempre più gravoso.

Vorrei tanto poter sedermi accanto a ciascuno di voi, la sera di questo Natale: vorrei ascoltare il vostro cuore, così provato e così coraggioso, raccontare i tanti anniversari passati accanto a lui, nella gioia e nello sgomento; nella paura e nella fiducia; nella stanchezza e nella ripresa quotidiana.

Vorrei con voi e con lui, cantare un canto di Natale che vi dica che non siete soli: che attraverso l’Amore che ci ha donato e continua a darci quel Bambino Gesù, abbiamo imparato che insieme si può sconfiggere la paura e la stanchezza, la delusione e la rivolta.

Così, costi quel che costi, — anche se vi sembrano solo parole — accogliete la stima e la riconoscenza di ognuno di noi: con la vostra vita incarnata nella dedizione al vostro figliolo, contribuite, non poco, alla pace e alla speranza di tutti gli uomini di buona volontà.

### Auguri ai papà e alle mamme "coraggio" del mondo

[**Mariangela Bertolini**](http://www.ombreeluci.it/author/mariangela-bertolini/)

Nata a Treviso nel 1933, insegnante e mamma di tre figli tra cui Maria Francesca, Chicca, con una grave disabilità. È stata fra le promotrici di Fede e Luce in Italia. Ha fondato e diretto Ombre e Luci dal 1983 fino al 2014.

[Tutti gli articoli](http://www.ombreeluci.it/author/mariangela-bertolini) di Mariangela

Questo articolo è tratto da
[Ombre e Luci n.](https://www.ombreeluci.it/project/numero-72-vi-annuncio-una-grande-gioia/)

#### Editoriale

[Un Natale speciale](https://www.ombreeluci.it/2000/un-natale-speciale/)
di M. Bertolini

#### Medici e disabilità

[Medici o stregoni?](https://www.ombreeluci.it/2000/medici-o-stregoni/)
di C. F. Klieman
[Perché non ci capiamo?](https://www.ombreeluci.it/2000/perche-non-ci-capiamo/)
di Adriana Duci
[Nati due volte](https://www.ombreeluci.it/2000/nati-due-volte-estratto-libro-giuseppe-pontiggia/)
di Giuseppe Pontiggia
[Blessings](https://www.ombreeluci.it/2000/blessings-tutto-diventa-benedizione-estratto-dal-libro/)
di Mary Craig

#### Altri articoli

[Nessuno escluso: il natale del laboratorio l'Alveare](https://www.ombreeluci.it/2000/nessuno-escluso-il-natale-del-laboratorio-lalveare/)
di Penna Blu
[Oggi, la famiglia...?!](https://www.ombreeluci.it/2000/oggi-la-famiglia/)
di André Roberti
[Casa Blu](https://www.ombreeluci.it/2000/casablu-un-condominio-speciale/)
di Huberta Pott e Natalia Livi
[Nessuna Pietà](https://www.ombreeluci.it/2000/nessuna-pieta-che-immagine-trasmettono-dellhandicap-i-mezzi-di-comunicazione-di-massa/)
di Vito Giannulo
[La tragedia di Giovanni e Chiara](https://www.ombreeluci.it/2000/la-tragedia-giovanni-chiara/)
di Caterina Bórdon
[Tutto è possibile](https://www.ombreeluci.it/2000/tutto-e-possibile-lettera-di-chiara/)
di Chiara