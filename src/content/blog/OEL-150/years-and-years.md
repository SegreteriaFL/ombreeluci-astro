---
title: Years and Years
date: 2020-06-08
author: Matteo Cinti
slug: years-and-years
lang: en
wp_id: 18666
original_url: "https://www.ombreeluci.it/?p=18666"
cluster_id: 1
has_comments: false
umap_x: 8.583389282226562
umap_y: 8.276590347290039
umap_z: 3.324155569076538
issue_number: OEL-150
id_numero: OEL-150
---
D
a poco disponibile in Italia, la serie tv
*Years and Years*
(2019) è stata al centro dell’interesse di diversi critici e del pubblico inglese. Ruth Madeley, una delle protagoniste, è infatti un’attrice con la spina bifida che interpreta Rosie, mamma single con la stessa patologia. Sullo schermo però questo handicap è “invisibile”, non è al centro della narrazione e non rappresenta l’ennesima occasione di pietismo: è invece una semplice caratteristica del personaggio, inserita nel contesto familiare in modo naturale. Inizialmente il ruolo di Rosie non prevedeva una disabilità, ma lo
*showrunner*
Russel T. Davies ha cambiato idea dopo aver visto il provino di Ruth, e insieme a lei ha reimmaginato il personaggio. Realizzata congiuntamente dalla britannica BBC e dall’americana HBO,
*Years and Years*
è un affresco familiare lungo appena sei episodi, dove i fratelli, le sorelle e i nipoti della famiglia Lyons si confrontano con i mutamenti sociali, politici e tecnologici di un’Inghilterra contemporanea nell’arco di quasi quindici anni. La nonna Muriel è punto di riferimento per quattro suoi nipoti: Rosie appunto, madre single addetta ad una mensa scolastica; Daniel, operatore in un campo profughi in procinto di sposarsi con Ralph; Stephen, imprenditore benestante con moglie e due figlie; ed Edith, attivista che non si vede in famiglia da tempo. Gli eventi prendono il via in una sera del 2019: in tv si affaccia una nuova figura politica, Vivienne Rook, che col suo fare irriverente e diretto, dà il via a un’insospettabile ascesa politica. Da qui la serie va avanti veloce di diversi anni, presentando uno scenario socio-politico simile a quello contemporaneo ma addensato da forti sfumature distopiche e nichiliste. Un approccio molto simile, ma focalizzato solo sull’aspetto tecnologico, lo aveva già avuto un’altra serie britannica,
*Black Mirror*
, con la quale
*Years and Years*
condivide l’humor inglese e il tono per niente consolante. Il ritmo narrativo è sicuramente audace, perché lo spettatore è trascinato in un’evoluzione di eventi molto serrata; ciò nonostante la serie è in grado di disegnare personaggi con cui si empatizza immediatamente e restituisce allo spettatore un viaggio sia emozionale (come è giusto che sia nel linguaggio fiction) sia di responsabilità. Nell’accusa che nonna Muriel fa ai nipoti negli ultimi minuti, ci sentiamo noi stessi colpevoli, o quantomeno avvisati, della deriva autodistruttiva che potrebbe prendere (o ha già preso) la nostra società, fatta di scenari orribili e desolanti per i quali siamo bravissimi a indignarci ma senza voglia di cambiarli.

*Editoriale* ** ** [**E sono 150!**](https://www.ombreeluci.it/2020/e-sono-150/) di Cristina Tersigni

*Focus: Piccolo e grande schermo* [**La varietà in cui viviamo**](https://www.ombreeluci.it/2020/la-varieta-in-cui-viviamo/) di Giulia Galeotti [**Interpreti di se stessi**](https://www.ombreeluci.it/2020/interpreti-di-se-stessi/) di Giulia Galeotti [**Give Me Liberty**](https://www.ombreeluci.it/2020/give-me-liberty/) di Claudio Cinus [**Years and Years**](https://www.ombreeluci.it/2020/years-and-years/) di Matteo Cinti **Quando ha recitato sottovento** di Daniele Cogliandro **Due fratelli e la brigata inglese** di Giulia Galeotti ...e per approfindire, c'è il nostro **speciale [Cinema e disabilità](https://www.ombreeluci.it/2019/speciale-cinema-e-disabilita/)** .

*Intervista* **Corrispondenze (e zoomate) dalla Russia** di Cristina Tersigni

*Testimonianze* [**Una piccola malga**](https://www.ombreeluci.it/2020/una-piccola-malga/) di Lucina Spaccia

*Dall'archivio* [**Abitare la speranza**](https://www.ombreeluci.it/2002/abitare-la-speranza/) di Mariangela Bertolini

*Associazioni* **Risposte concrete per bisogni concreti** di Enrica Riera

*Fede e Luce* **Vicini a distanza** di Angela Grassi

*Spettacoli* [**La sfida di rileggere le scene del cinema**](https://www.ombreeluci.it/2020/sensuability/) di Matteo Cinti

*Rubriche* **Dialogo Aperto n. 150** **Vita Fede e Luce n. 150**

*Libri* **Il dono oscuro** di John M. Hull **I bambini sono speranza** di Papa Francesco **Diversi** di Gian Antonio Stella **Tempo di imparare** di Valeria Parrella

*Diari* **La differenza tra Shakespeare e Insinna** di Benedetta Mattei **Come sono cambiato in questi anni** di Giovanni Grossi