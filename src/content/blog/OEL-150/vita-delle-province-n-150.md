---
title: Vita delle province - n. 150
date: 2020-03-16
author: Redazione
slug: vita-delle-province-n-150
lang: it
wp_id: 29418
original_url: "https://www.ombreeluci.it/?p=29418"
cluster_id: 5
has_comments: false
umap_x: 7.857536315917969
umap_y: 9.794343948364258
umap_z: 14.656112670898438
issue_number: OEL-150
id_numero: OEL-150
---
### Visita, prega, impara

Un'
equipe della Provincia Un Fiume di Pace composta da me (coordinatrice di Provinica), Angela Grassi (Vice Coordinatrice Internazionale), don Mauro Santoro (Assistente Spirituale), Daniela Guglietta (dell’equipe Missionarietà di Kimata), Gianni Muia, Paola Colombo e Lorenza Bocchi si è recata dal 29 dicembre al 5 gennaio scorsi in visita alle comunità di Fede e Luce in Terra Santa. È stata una esperienza benedetta da Dio, di convivialità e un’occasione di formazione molto ricca, accompagnati da suor Camelia che ha condiviso con gioia il nostro visitare, pregare, imparare. (...) Abbiamo sperimentato la bellezza del Vangelo, la semplicità e la gioia tra noi, aiutandoci a parlare di Fede e Luce e mostrarla. Paola e Lorenza, ragazze con disabilità del nostro gruppo, sono state veramente felici di essere venute e hanno nutrito la loro fede nelle visite ai luoghi santi e negli incontri con le persone. Grande grazia in Galilea. Veramente un’esperienza guidata dalla Provvidenza. —
*Liliana Ghiringhelli*

### Fedeltà

Hosempre considerato la fedeltà come uno dei doni più importanti a Fede e Luce ed ho sempre avuto esempi di fedeltà dai nostri ragazzi. In questo ultimo periodo ho avuto più di un esempio della loro fedeltà.

Penso alla fedeltà di Manlio: in occasione dell’ultima assemblea di Kimata la comunità di San Francesco di Roma non poteva inviare una sua rappresentanza completa. È stato chiesto a Manlio se poteva essere lui a rappresentare la sua comunità ed il suo “sì” è stato immediato, come sempre. Ha partecipato anche al discernimento, con la stessa fierezza che ha quando durante i pellegrinaggi porta lo stendardo della sua comunità.

Penso alla fedeltà di Laura, Daniele e Valerio, quando ho chiesto loro se volevano raccontare Fede e Luce agli studenti della Loyola University, e non hanno avuto un attimo di esitazione. Ma penso alla fedeltà di tanti altri ragazzi ed amici, quelli che… ci sono sempre, quelli su cui si può sempre contare, quelli sempre pronti a dire “sì”, con entusiasmo e gioia. È da loro che dobbiamo prendere esempio.

— *Fabio Bronzini*

### Due bicchieri

Lavita delle comunità è sospesa. Almeno, nel momento in cui scrivo. Speriamo che non lo sia più quando leggerete. In ogni caso vi propongo un gioco che una mia amica insegnante ha inventato per i suoi alunni: il bicchiere mezzo pieno e mezzo vuoto. Ha chiesto a tutti di dire che cosa hanno sperimentato di bello e di brutto in questo periodo in cui siamo chiusi in casa. Il vuoto sono, ovviamente, le cose che ci mancano; il pieno, quello che abbiamo scoperto. Prendo un solo esempio da quelli che lei ha raccolto. Non si tratta di un alunno ma di un insegnante. Bicchiere mezzo vuoto: passeggiare liberamente con Nina (che sarebbe un cane, ndr); abbracciare gli amici; pranzare con i miei genitori; raccogliere gli asparagi; andare a lezione di yoga; viaggiare; il cinema e il teatro; bere la birra in compagnia. Bicchiere mezzo pieno: fare le videochiamate; il mio terrazzo sul mare; cucinare per i miei figli; ascoltare il silenzio; non avere orari per alzarmi; capire chi mi manca davvero. Perché non fate anche voi questo gioco? Applicatelo alle vostre comunità e dentro ai due bicchieri ci mettete solo cose di Fede e Luce. Secondo me sarà divertente.

— *Vito Giannulo*

*Editoriale* ** ** [**E sono 150!**](https://www.ombreeluci.it/2020/e-sono-150/) di Cristina Tersigni

*Focus: Piccolo e grande schermo* [**La varietà in cui viviamo**](https://www.ombreeluci.it/2020/la-varieta-in-cui-viviamo/) di Giulia Galeotti [**Interpreti di se stessi**](https://www.ombreeluci.it/2020/interpreti-di-se-stessi/) di Giulia Galeotti [**Give Me Liberty**](https://www.ombreeluci.it/2020/give-me-liberty/) di Claudio Cinus [**Years and Years**](https://www.ombreeluci.it/2020/years-and-years/) di Matteo Cinti [**Quando ha recitato sottovento**](https://www.ombreeluci.it/2020/quando-ho-recitato-sottovento/) di Daniele Cogliandro [**Due fratelli e la brigata inglese**](https://www.ombreeluci.it/2020/due-fratelli-e-la-brigata-inglese/) di Giulia Galeotti ...e per approfindire, c'è il nostro **speciale [Cinema e disabilità](https://www.ombreeluci.it/2019/speciale-cinema-e-disabilita/)** .

*Intervista* [**Corrispondenze (e zoomate) dalla Russia**](https://www.ombreeluci.it/2020/corrispondenze-e-zoomate-dalla-russia/) di Cristina Tersigni

*Testimonianze* [**Una piccola malga**](https://www.ombreeluci.it/2020/una-piccola-malga/) di Lucina Spaccia

*Dall'archivio* [**Abitare la speranza**](https://www.ombreeluci.it/2002/abitare-la-speranza/) di Mariangela Bertolini

*Associazioni* [**Risposte concrete per bisogni concreti**](https://www.ombreeluci.it/2020/risposte-concrete-per-bisogni-concreti/) di Enrica Riera

*Fede e Luce* [**Vicini a distanza**](https://www.ombreeluci.it/2020/vicini-a-distanza/) di Angela Grassi

*Spettacoli* [**La sfida di rileggere le scene del cinema**](https://www.ombreeluci.it/2020/sensuability/) di Matteo Cinti

*Rubriche* **Dialogo Aperto n. 150** [**Vita Fede e Luce n. 150**](https://www.ombreeluci.it/2020/vita-delle-province-n-150/)

*Libri* [**Il dono oscuro**](https://www.ombreeluci.it/2020/il-dono-oscuro/) di John M. Hull [**I bambini sono speranza**](https://www.ombreeluci.it/2020/i-bambini-sono-speranza/) di Papa Francesco [**Diversi**](https://www.ombreeluci.it/2020/diversi/) di Gian Antonio Stella [**Tempo di imparare**](https://www.ombreeluci.it/2020/tempo-di-imparare-valeria-parrella-recensione-libro/) di Valeria Parrella

*Diari* [**La differenza tra Shakespeare e Insinna**](https://www.ombreeluci.it/2020/la-differenza-tra-shakespeare-e-insinna/) di Benedetta Mattei [**Come sono cambiato in questi anni**](https://www.ombreeluci.it/2020/come-sono-cambiato-in-questi-anni/) di Giovanni Grossi

### Bastano 2€ al mese per sostenere Ombre e Luci. Dona subito.

–- -–