---
title: La tenerezza di Jean in un film
date: 2019-08-12
author: Redazione
slug: la-tenerezza-di-jean-in-un-film
lang: en
wp_id: 12687
original_url: "https://www.ombreeluci.it/?p=12687"
cluster_id: 8
has_comments: false
umap_x: 8.276931762695312
umap_y: 12.15656566619873
umap_z: 10.786617279052734
issue_number: OEL-146
id_numero: "OEL-146"
numero_rivista: "Ombre e Luci"
---
Per me, fa parte di una categoria di *Mahatma* , di grandi anime, è la madre Teresa dei nostri giorni. Ho voluto fare il suo ritratto per trasmettere il pensiero profondo che lo anima, la sua filosofia di vita, il mistero di ognuno che egli ha saputo mettere in evidenza. È raro incontrare qualcuno che abbia una tale sete di giustizia. Inizialmente era previsto un semplice documentario per la tv, ma è stato lui a spingermi ad andare più lontano per svelare l’amore universale prodigato all’ *Arca* ». Chi parla è Frederique Bedos, regista di *Jean Vanier, il sacramento della tenerezza* , film (uscito sugli schermi francesi a gennaio) che guida alla scoperta di Vanier e dell’ *Arca* , uniti in un solo sentiero che percorre tempo e spazio: nel tempo, per ricostruire l’itinerario di un grande uomo dall’infanzia in Canada fino al Premio Templeton (2015); nello spazio, alla scoperta di tre comunità: a Trosly–Breuil, la prima, a Betlemme, nel cuore del conflitto medio–orientale, e a Calcutta, dal carattere interreligioso. Vanier, che ha scoperto la bellezza delle persone con disabilità, ne sente e ne accoglie il grido; dà voce ai genitori, profondamente feriti dall’esclusione dei loro figli, anche da parte della Chiesa; esprime la sete di relazioni e di amicizia dei portatori di handicap, rivelandone la profonda umanità. Visitando i luoghi dell’ *Arca* proposti dalla pellicola, scopriamo la dimensione universale del messaggio di Vanier – la tenerezza è sentimento di una fecondità immensa e durevole – e comprendiamo come il viverla con i più fragili diventi vettore di pacificazione quando i rapporti di fiducia leniscono le ferite della vita. «Nel film – prosegue la regista – l’autenticità delle persone con disabilità buca lo schermo. Non sono delle maschere. Per effetto specchio, ci fanno prendere coscienza delle nostre maschere, effetto della nostra vulnerabilità e della paura di essere scoperti. E la paura è la peggior prigione».

Questo articolo è tratto da
[Ombre e Luci n. 146, 2019](https://www.ombreeluci.it/project/numero-146-jean-vanier/)
*Editoriale*
[**Uomo del Regno**](https://www.ombreeluci.it/2019/uomo-del-regno/)
di Giulia Galeotti
*Focus: Jean Vanier*
**Jean e il carro di Geneviève**
di Giulia Galeotti
**Il coraggio di cambiare**
di Giulia Galeotti
**Levatrice di cose nuove**
di Cristina Tersigni
**Ci ha fatto vedere cose che non avevamo ancora visto**
di Andrea Lonardo
**Il tesoro nascosto nel campo**
di Cristina Tersigni
**L’autista più illustre**
di Serena Sillitto
**Il tuo ultimo soffio**
di Angela Grassi
*Dall'archivio*
[**Ritrovare la nostra umanità**](https://www.ombreeluci.it/1992/di-fronte-alle-persone-che-soffrono-fuggire-o-andare-incontro/)
di Jean Vanier
*Spettacoli*
**La tenerezza di Jean in un film**
di Anne Dagallier
*Libri di Jean Vanier*
[**Le grandi domande della vita**](https://www.ombreeluci.it/2019/le-grandi-domande-della-vita/)
**[Ho incontrato Gesù, mi ha detto: "ti voglio bene"](https://www.ombreeluci.it/2019/ho-incontrato-gesu-mi-ha-detto-ti-voglio-bene/) [La comunità, luogo del perdono e della festa](https://www.ombreeluci.it/2019/la-comunita-luogo-del-perdono-e-della-festa-2/) [Larmes de silence](https://www.ombreeluci.it/2019/larmes-de-silence/)**
*Diari*
**«Daje Benedetta», «Daje tu, bello!»**
di Benedetta Mattei
**Come avrei voluto vederti più spesso**
di Giovanni Grossi