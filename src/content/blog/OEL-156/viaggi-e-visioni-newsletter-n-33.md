---
title: Viaggi e visioni – Newsletter n. 33
date: 2021-06-19
author: Redazione
slug: viaggi-e-visioni-newsletter-n-33
lang: it
wp_id: 25797
original_url: "https://www.ombreeluci.it/?p=25797"
cluster_id: 0
has_comments: false
umap_x: 5.851990699768066
umap_y: 6.1017537117004395
umap_z: 8.948546409606934
issue_number: OEL-156
id_numero: "OEL-156"
numero_rivista: "Ombre e Luci"
---
### OL incontra...

---

Con questa newsletter, andiamo lontano! Lietissimi di averli nella copertina del mese [con la nostra rivista tra le mani](https://www.ombreeluci.it/2021/una-foto-da-hong-kong/) , salutiamo infatti i missionari del Pime ad Hong Kong. In molte occasioni hanno condiviso le loro esperienze con i lettori di Ombre e Luci, portandoci nelle comunità di accoglienza che hanno fondato e nelle quali vivono accanto alle persone con disabilità, oppure come assistenti delle comunità di Fede e Luce lì attive. Siamo davvero contenti di vederli e li ringraziamo, oltre che per la testimonianza al Vangelo, per la loro concreta vicinanza a Ombre e Luci!

### Il libro del mese

---

«Un pellegrinaggio più che un tour di lavoro» quello compiuto dal fotografo Nicola Gronchi in alcuni degli ex ospedali psichiatrici italiani ormai abbandonati. In *La bellezza nella mente* (Felici Editore, 2020), l’obiettivo fotografico offre uno sguardo su «luoghi anticamente prestigiosi e belli, metodi alienanti e degradanti, elementi che rievocano gli esseri umani che li hanno abitati (...) evidenziando quella frattura che non abbiamo ancora saputo sanare». Scatti in bianco e nero degli istituti di Volterra, Cogoleto, Colorno, Maggiano e Pistoia che trovano nei contributi degli psichiatri Liliana Dell’Osso e Primo Lorenzi una cornice storica importante. [La recensione](https://www.ombreeluci.it/2021/la-bellezza-nella-mente-recensione/) è di Cristina Tersigni.

### Agenda per l'Agenda

---

All’unanimità, il 25 settembre 2015 i 193 Paesi membri dell’Onu approvavano i nuovi obiettivi per un futuro di sviluppo sostenibile. Era l' *Agenda* *2030* che rivedeva la strategia per combattere povertà e fame: integrandola nelle dimensioni ambientali, sociali ed economiche, veniva esplicitata la necessità di una maggiore inclusione delle persone con disabilità, chiamando ogni Paese ad agire concretamente. Ed è all’ *Agenda* *2030* che si ispira *Agendo per l’agenda* , «primo e unico esperimento a livello europeo per capacità di aggregazione di un ecosistema di attori di tutto un territorio» civili e istituzionali realizzato in Piemonte e Valle d’Aosta. È Silvia Camisasca [a raccontarcelo](https://www.ombreeluci.it/2021/agendo-per-lagenda-si-apre-alla-societa-civile/) .

### 0-13

---

Disegno di Gabriele Portento (9 anni, Roma)

### Il blog di Benedetta

---

#### [La pizza di fine anno](https://www.ombreeluci.it/2021/la-pizza-di-fine-anno/)

Io sono andata a cena con tutti i miei compagni di classe e cinque professori. Siamo andati in pizzeria a Trastevere. Ci siamo visti a piazza Belli alle 8. Poi siamo andati a piedi perché è vicino. Io mi sono prima un po’ commossa. Io i miei compagni li vedo solo in classe. [**Continua a leggere...**](https://www.ombreeluci.it/2021/la-pizza-di-fine-anno/)

### Il post del mese

---

> Visualizza questo post su Instagram [Un post condiviso da WILL (@will_ita)](https://www.instagram.com/p/CQFxM2EKNSI/?utm_source=ig_embed&utm_campaign=loading)

 ### Vita Fede e Luce --- Le comunità hanno ricominciato pian piano a rivedersi in presenza: tra i tanti incontri dell'ultimo mese, sono arrivate delle belle foto dalle comunità di [Gratosoglio](https://www.fedeeluce.it/2021/06/04/gratosoglio-prima-festa-in-presenza/) (MI), [Spirito d'Amore](https://www.facebook.com/fedeeluceonlus/posts/4271524646220567) (BA) e [Casa della Pace](https://www.facebook.com/fedeeluceonlus/posts/4274340722605626) (Albania). Ad accompagnare questo risveglio delle comunità, Mari e Vulcani ha organizzato [una giornata di formazione](https://www.fedeeluce.it/2021/06/11/cuore-di-primavera-il-risveglio-delle-comunita/) , *Cuore di Primavera* , per riallacciare i lavori di equipe rallentati dalla pandemia. È già alla sua terza tappa il pellegrinaggio di Un Fiume di Pace, che toccherà tutte le comunità della provincia, a partire dal Piemonte fino in Galilea. La barca [è stata varata](https://www.facebook.com/543030459070023/videos/310759180495555) alla foce del Po lo scorso 30 maggio, è arrivata a Torino il 7 giugno e [a Vigliano](https://www.facebook.com/fedeeluceonlus/photos/a.573581926014876/4290431220996576/) la scorsa domenica. Il 19 giugno sarà in Lombardia... buon cammino! Anche quest'anno è importante accorciare le distanze con l'amicizia: [sostieni Fede e Luce con il tuo 5x1000](http://www.fedeeluce.it/5x1000/?ct=t(EMAIL_CAMPAIGN_GIU_2021)) . Scrivi il nostro codice fiscale 96000680585 sulla tua dichiarazione dei redditi, nel riquadro dedicato alle onlus. **Per altre notizie seguici su [Facebook](https://www.facebook.com/OmbreeLuciRivista/) e su [Twitter](https://twitter.com/Ombre_Luci) .** [Iscriviti subito](https://t.me/OmbreELuci) per ricevere le notifiche degli ultimi articoli **Numeri passati**