---
title: Stupiti e grati
date: 2022-02-16
author: Cristina Tersigni
slug: stupiti-e-grati
lang: it
wp_id: 27869
original_url: "https://www.ombreeluci.it/?p=27869"
cluster_id: 5
has_comments: false
tags:
  - martini
umap_x: 7.143648147583008
umap_y: 8.889579772949219
umap_z: 12.710270881652832
issue_number: OEL-156
id_numero: "OEL-156"
numero_rivista: "Ombre e Luci"
---
«Fede e Luce è la nostra storia, la nostra vita, la nostra casa, alla quale abbiamo cercato di aggiungere, tramite il Carro, un tetto reale per la vita di ogni giorno. Ci auguriamo che questo inaspettato riconoscimento possa rappresentare per tutta Fede e Luce un incoraggiamento per l’impegno di fedeltà e responsabilità che ognuno di noi si sforza di vivere tra mille difficoltà nel proprio quotidiano». È davvero un grande incoraggiamento quello del presidente Mattarella **che [ha insignito](https://www.ombreeluci.it/2021/intervista-a-matteo-mazzarotto-e-ivana-perri/) della carica di Ufficiali al merito della Repubblica Matteo Mazzarotto e Ivana Perri** «per la loro dedizione all’inclusione e al sostegno per il dopo di noi delle persone con gravi disabilità cognitive-sensoriali» nella casa famiglia Il Carro. Un incoraggiamento che ci rammenta che i frutti della fedeltà, della responsabilità e soprattutto dell’amicizia vissuti a Fede e Luce rappresentano **una storia da custodire e raccontare** .

Una storia «così fragile e così bella», come disse una volta il cardinale Martini, nata a quel primo grande pellegrinaggio del 1971 a Lourdes, al termine del quale i partecipanti proprio non ne vollero sapere di finirla lì, di tornare a chiudersi nelle loro case… Troppo bello era stato sentire di appartenere a una comunità di amici con la propria disabilità intellettiva o quella di un figlio, come parti e cuore della Chiesa. Eppure, ha sottolineato papa Francesco nel suo messaggio per l’anniversario del movimento, **«ancora oggi nella Chiesa e nel mondo sono tanti coloro che nella piccolezza e nella fragilità sono dimenticati ed esclusi»** .

Il disegno in copertina con la mano che sorregge la candela nel buio, ispirato al motto del movimento *Meglio accendere una luce che maledire l’oscurità* e contenuto nel Libro d’Oro donato a Bergoglio, ci ricorda che il buio è presente, le difficoltà non mancano. Ma, qualsiasi sia la nostra condizione esistenziale o il nostro ruolo nel movimento, **ognuno può rendere disponibile il cuore, la propria mano, all’opera dello Spirito** come Giuseppe che, suggerisce monsignor Intini (il vescovo referente di Fede e Luce presso la Cei) anche se non da protagonista, ha certamente fatto la differenza quando ha saputo accogliere quel Bambino nel quale Dio si è fatto Uomo per incontrarci.

*Editoriale* [**Stupiti e grati**](https://www.ombreeluci.it/2022/stupiti-e-grati/) di *Cristina Tersigni*

*Focus: Alle radici di cinquant'anni di storia* [**Come non perdere quanto abbiamo vissuto?**](https://www.ombreeluci.it/2022/come-non-perdere-cio-che-abbiamo-vissuto/) *di Marie-Hélène Mathieu* [**Jerome Lejeune**](https://www.ombreeluci.it/2022/jerome-lejeune/) *di Cristina Tersigni* [**Loïc che oggi continua a benedirci**](https://www.ombreeluci.it/2022/loic-che-oggi-continua-a-benedirci/) *di Angela Grassi* [**Le caramelle e la forza di suor Ida Maria Ferri**](https://www.ombreeluci.it/2022/le-caramelle-e-la-forza-di-suor-ida-maria-ferri/) *di Cristina Tersigni * [**Ci siamo svegliati**](https://www.ombreeluci.it/1974/insieme-primo-articolo/) *di Enzo Ferrazzoli * [**È nato qualcosa che nessuno aveva previsto**](https://www.ombreeluci.it/2022/e-nato-qualcosa-che-nessuno-aveva-previsto/) *di Vito Giannulo*

*Intervista * [**Poco a sud dell'Equatore**](https://www.ombreeluci.it/2022/poco-a-sud-dellequatore/) *di Cristina Tersigni*

*Testimonianza * [**Le donne e gli uomini della seconda fila**](https://www.ombreeluci.it/2022/le-donne-e-gli-uomini-della-seconda-fila/) *di Giovanni Intini*

*Associazioni * [**Dai tram notturni alle luci del palco**](https://www.ombreeluci.it/2022/dai-tram-notturni-alle-luci-del-palco/) *di Silvia Camisasca*

*Spettacoli * [**Quel che non si guarda ma non si vede**](https://www.ombreeluci.it/2021/quel-che-si-guarda-ma-non-si-vede/) *di Enrica Riera*

[**Dialogo aperto**](https://www.ombreeluci.it/2022/dialogo-aperto-n-156/)

*Libri * [**Noi due siamo uno**](https://www.ombreeluci.it/2022/noi-due-siamo-uno-recensione/) *di Matteo Spicuglia * [**Speranza**](https://www.ombreeluci.it/2022/speranza-recensione/) *di Gianni Rodari * [**Basaglia, il dottore dei matti**](https://www.ombreeluci.it/2022/basaglia-il-dottore-dei-matti-recensione/) *di Andrea Laprovitera e Armando Miron Polacco * [**Il mistero del London Eye**](https://www.ombreeluci.it/2022/il-mistero-del-london-eye-recensione/) *di Siobhan Dowd*

*Diari* [**Stavolta ho tifato per la Primavera dell'Empoli**](https://www.ombreeluci.it/2022/stavolta-ho-tifato-per-la-primavera-dellempoli/) *di Benedetta Mattei* [**L'oro che sta per terra**](https://www.ombreeluci.it/2022/loro-che-sta-per-terra/) *di Giovanni Grossi*