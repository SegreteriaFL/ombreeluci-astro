---
title: A 4300 metri di altitudine – Newsletter n. 31
date: 2021-04-16
author: Redazione
slug: a-4300-metri-di-altitudine-newsletter-n-31
lang: it
wp_id: 24605
original_url: "https://www.ombreeluci.it/?p=24605"
cluster_id: 0
has_comments: false
umap_x: 5.896302223205566
umap_y: 6.065074920654297
umap_z: 8.891023635864258
issue_number: OEL-156
---

### OL incontra...

---

Anche solo perché, con i suoi 4300 metri di altitudine, è una delle città più alte al mondo, Cerro De Pasco in Perù potrebbe essere un’interessante meta turistica. Il suo nome è invece legato a una delle miniere a cielo aperto più grandi del globo all’interno di un abitato che essa sta inesorabilmente erodendo e devastando. Con gravissime conseguenze per la popolazione locale in termini di malformazioni, disabilità intellettive e malattie troppo spesso inguaribili. È Silvia Camisasca a [raccontarci](https://www.ombreeluci.it/2021/il-mostro-che-ha-mangiato-gerardo/) questa terribile storia: l’unica soluzione sarebbe quella di trasferire le persone, ma chi dovrebbe non sembra minimamente preoccuparsene.

### Il libro del mese

---

Credere è un verbo che associamo facilmente alla spiritualità e all’ideologia ma forse ne trascuriamo l'aspetto più importante, quello cioè che riguarda la fiducia in sé stessi e negli altri. Lo sostiene Luca Badetti – teologo, psicologo e studioso di disabilità – nel suo ultimo libro *Io credo in te* , frutto dell’esperienza vissuta nelle comunità dell’Arca negli Stati Uniti e in Italia. In [dialogo con l’autore](https://www.facebook.com/libreria.sanpaolo.sangiovanniroma/videos/456891258959582) , Cristina Tersigni ha presentato il volume alla Libreria San Paolo Laterano di Roma.

### Spettacoli

---

Lo avrete sentito: la musicista Sia è stata sommersa di critiche per aver scelto come attrice del suo primo film, *Music* , una ragazza (Maddie Ziegler) non autistica, a differenza del personaggio da lei interpretato. Il risultato sarebbe così una rappresentazione offensiva, falsa e pericolosa della disabilità. Claudio Cinus ha visto il film per noi, “scoprendo” però che in realtà Music ha dentro di sé ben [altri problemi](https://www.ombreeluci.it/2021/music-sia-recensione/) .

### Cucire, nonostante tutto

---

Quando intraprendenza e determinazione si uniscono, possono uscire fuori belle sorprese… soprattutto se di mezzo ci sono le uova pasquali! La pandemia ha inevitabilmente rallentato anche le attività di autofinanziamento delle comunità di Fede e Luce, ma c’è chi ha trovato comunque il modo di dialogare e collaborare con realtà diverse da quelle tradizionalmente incontrate in passato. Cucendo così nuovi e importanti legami con il territorio. [Ce lo racconta](https://www.ombreeluci.it/2021/no-gac-ma-sac/) , da Roma, Huberta Pott.

### 0-13 - Invito speciale!

---

**In queste settimane la primavera sta sfoderando le sue carte migliori, tra colori, forme e sensazioni di rinascita. Mandaci le tue foto di questa magnifica stagione!**

### Il blog di Benedetta

---

#### [Tutto quello che hanno detto di preciso](https://www.ombreeluci.it/2021/tutto-quello-che-hanno-detto-di-preciso/)

I professori hanno detto ai miei genitori che sono molto brava e lavoro tantissimo. Hanno detto che sono contenti. E che quando mi interrogano rispondo bene. [**Continua a leggere...**](https://www.ombreeluci.it/2021/tutto-quello-che-hanno-detto-di-preciso/)

### Il post del mese

---

 Un padre insegna alla figlia autistica, Ksenia, di 10 anni, a lanciare un aereo giocattolo a Mosca (23 agosto 2020). La fotografia si è classificata terza al concorso World Press Photo, il più importante concorso di fotogiornalismo al mondo. **Ritratti, 3° premio** *In Flight* © Tatiana Nikitina, Russia Dalla galleria del Post: [Tutti i vincitori del World Press Photo](https://www.ilpost.it/2021/04/15/tutti-i-vincitori-del-world-press-photo-2021/ritratti-3-premio-2/) 

### Vita Fede e Luce

---

**Buon compleanno Fede e Luce!** Con la Pasqua appena passata, il movimento spegne 50 candeline del cammino iniziato a Lourdes nel 1971 (un veloce ripasso della nostra storia [lo trovate qui](https://www.fedeeluce.it/chi-siamo/storia/) ). Per l’occasione, il consiglio internazionale ha preparato [una serie di eventi online](https://www.fedeeluce.it/2021/03/31/pasqua-2021/) ; i video sono in inglese ma grazie al libretto con le traduzioni in varie lingue è stato possibile seguirli in contemporanea in tutto il mondo. La nostra reporter di comunità, Nora, ha partecipato a tutti questi momenti, [narrandoceli con grande entusiasmo](https://www.fedeeluce.it/2021/04/14/buon-compleanno-fede-e-luce/) .

I festeggiamenti però non hanno distratto le varie equipe dai lavori ordinari: il 14 marzo la provincia Un Fiume di Pace ha vissuto una giornata di formazione online. C'erano anche Flora e Nora, da due comunità della Lombardia, che [raccontano qui](https://www.fedeeluce.it/2021/04/14/incontro-di-formazione-online-per-la-provincia-un-fiume-di-pace/) quanto accaduto.

**Per altre notizie seguici su [Facebook](https://www.facebook.com/OmbreeLuciRivista/) e su [Twitter](https://twitter.com/Ombre_Luci) .**

[Iscriviti subito](https://t.me/OmbreELuci) per ricevere le notifiche degli ultimi articoli

**Numeri passati**