---
title: Marie la strabica di Georges Simenon - Recensione
date: 2021-04-30
author: Giulia Galeotti
slug: marie-la-strabica-di-georges-simenon-recensione
lang: it
wp_id: 24722
original_url: "https://www.ombreeluci.it/?p=24722"
cluster_id: 6
has_comments: false
umap_x: 7.796509742736816
umap_y: 11.198429107666016
umap_z: 4.941418647766113
issue_number: OEL-156
---

Èuna ragazzina ebete Marie, secondo il mondo; brutta, timida, impaurita e con un difetto a un occhio. A scuola le compagne le dicono che ha il malocchio e le girano alla larga; da grande le cose migliorano un po’, si fa benvolere perché è una gran lavoratrice, ma si tratta dell’affetto che si vuole a chi parrebbe senza età, senza sesso, senza spessore.

Invece la protagonista di *Marie la strabica* (Adelphi 2019, traduzione di Laura Frausin Guarino) – romanzo che Georges Simenon scrisse nel 1951, durante la lunga permanenza negli Stati Uniti – è una figura complessa. Marie che è arrendevole, ma quando da bambina il medico-macellaio (che già l’ha sfigurata) insiste per rioperarla di nuovo, si fa irremovibile; Marie che è capacissima di vedere il male, ma non sempre di valutarlo; che soffre per i tradimenti, ma non piange mai.

Tra le tante persone che le ruotano attorno c’è Sylvie, il suo esatto contrario: bella, provocante e molto determinata soprattutto contro quella povertà che conosce fin troppo bene, e della quale si vuole a tutti i costi liberare («Quando sarò ricca ti prenderò come cameriera, e ogni mattina mi pettinerai», prometteva all'amica da piccola). Lavoreranno insieme in una pensione e poi, quando Sylvie lascerà la provincia per conquistare Parigi, Marie non potrà fare a meno di seguirla. Nella capitale, però, “la strabica” resta relegata tra le creature «segnate dalla malasorte», e per Sylvie diventa un peso. Le fa quasi rabbia il fatto che, placidamente parrebbe, l’amica si accontenti dell'esistenza mediocre a cui sembra destinata.

Molti anni dopo, però, le due si rincontreranno – e sarà Sylvie a cercare l’ex amica. È arrogante come sempre, ma il finale – seppure amaro – non è scontato, il che certo non è una novità nei romanzi di Simenon, che Adelphi sta da qualche tempo ristampando. Ma la storia Marie colpisce il lettore di oggi anche per il modo in cui è ritratta la disabilità. Un ritratto che ci piacerebbe giudicare ormai datato (specie nelle pagine in cui compare Louis, un ragazzo alto, epilettico e con ritardo mentale), ma che probabilmente non lo è affatto. Perché ancora oggi troppo spesso guardiamo la disabilità senza vederla davvero. Senza, cioè, attribuirle alcuna la complessità.

 ### Marie la strabica **Autore** : George Simenon **Editore:** Adelphi **Pubblicato:** 27 giugno 2019 **Pagine:** 180 **Prezzo:** 18€ **ISBN:** 9788845933929 

*Editoriale* ** ** [**Tutta un'altra storia**](https://www.ombreeluci.it/2021/tutta-unaltra-storia/) di Cristina Tersigni

*Focus* [**Per una storia della disabilità**](https://www.ombreeluci.it/2021/per-una-storia-della-disabilita/) di Giulia Galeotti

*Estratto* **Il crimine di Eva** di Eliane Brum

*Dall'archivio* **Un tesoro in vasi di creta** di Dario Madaschi

*Associazioni* **Nella casa di Dario** di Carlo Maria Fornari

*Fede e Luce* [**Una piccola matita nelle sue mani**](https://www.ombreeluci.it/2021/una-piccola-matita-nelle-sue-mani/) di Vito Giannulo

*Spettacoli* [**Perché di Katherine e Nerissa non ci sono più tracce?**](https://www.ombreeluci.it/2021/the-crown-cugine-autismo/) di Enrica Riera

**Dialogo Aperto **

*Libri* [**Imparare a cadere**](https://www.ombreeluci.it/2021/imparare-a-cadere-recensione/) di Mikael Ross **Dove crescono i cocomeri** di Cindy Baldwin [**L'eredità dei vivi**](https://www.ombreeluci.it/2021/eredita-dei-vivi-recensione/) di Federica Sgaggio [**Marie la strabica**](https://www.ombreeluci.it/2021/eredita-dei-vivi-recensione/) di Georges Simenon

*Diari* **Bella ma inutile. Cronache da Trigoria** di Benedetta Mattei [**È bello avere un posto dove lavorare**](https://www.ombreeluci.it/2021/e-bello-avere-un-posto-dove-lavorare/) di Giovanni Grossi