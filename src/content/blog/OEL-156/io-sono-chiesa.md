---
title: «Io sono Chiesa»
date: 2021-12-21
author: Antonietta Pantone
slug: io-sono-chiesa
lang: it
wp_id: 27648
original_url: "https://www.ombreeluci.it/?p=27648"
cluster_id: 3
has_comments: false
umap_x: 9.05882740020752
umap_y: 9.874227523803711
umap_z: 10.336881637573242
issue_number: OEL-156
---

N
el novembre scorso ho collaborato ad uno dei video prodotti dal Pontificio Dicastero dei Laici e della Famiglia per
[**la campagna #IamChurch**](http://www.laityfamilylife.va/content/laityfamilylife/it/amoris-laetitia/iniziative-e-risorse/i-am-church.html)
. In quella occasione ho conosciuto
**Vittorio Scelzo**
che si occupava di quella iniziativa per il dicastero. È stata una giornata ricca di emozioni e piena di novità:
**era la prima volta che partecipavo alla realizzazione di un video quasi da protagonista!**
Con me, infatti, è stato intervistato anche un amico della comunità,
**Federico Fucili**
. Pensavo che le emozioni finissero lì… invece qualche giorno dopo sono stata contattata dalla redazione di Ombre e Luci, da
**Cristina Tersigni**
: mi comunicava che avevano chiesto la mia testimonianza per la presentazione del messaggio di Papa Francesco in occasione della giornata della disabilità. Abbiamo letto insieme in anteprima il messaggio del papa e poi stilato un discorso che raccontasse la mia esperienza rispetto ai contenuti del messaggio; l’incontro si è svolto alla Sala Stampa Vaticana.
**Per me è stato davvero un onore e un’emozione grande: non mi è mai successo di rappresentare i miei fratelli e sorelle con disabilità**
in un contesto come questo. Dopo le domande di due giornalisti della stampa estera mi ha intervistato anche Cristina proprio in piazza San Pietro.

**Ombre e Luci è anche una newsletter** Ci trovi storie, spunti e riflessioni per provare a cambiare il modo di vedere e vivere la disabilità. Se prima vuoi farti un'idea [qui trovi l'archivio di quelle passate](https://www.ombreeluci.it/newsletter/) .

Un nuovo post ogni mese