---
title: Mia sorella mi rompe le balle
date: 2021-02-10
author: Cristina Tersigni
slug: mia-sorella-mi-rompe-le-balle
lang: it
wp_id: 23866
original_url: "https://www.ombreeluci.it/?p=23866"
cluster_id: 6
has_comments: false
umap_x: 5.145188808441162
umap_y: 10.191313743591309
umap_z: 9.076640129089355
issue_number: OEL-156
id_numero: "OEL-156"
numero_rivista: "Ombre e Luci"
---
Lo schietto titolo del libro è quello di un duetto coinvolgente che Damiano e Margherita Tercon hanno realizzato per una performance televisiva di talenti e del quale, leggendo, scopriamo i motivi lontani e vicini.

In *Mia sorella mi rompe le balle* (Mondadori, 2020) il duetto racconta in chiave ironica cosa vive un uomo come Damiano - cantante lirico- nella condizione della sindrome di Asperger, una della tante possibilità della sindrome autistica. Il ruolo di spalla viene interpretato pregevolmente da sua sorella Margherita. Il libro nasce proprio sull’onda del successo riscosso nello spettacolo televisivo e ha il compito, molto più interessante della performance stessa, di farci conoscere come questa sia nata. Le voci di Margherita e Damiano si alternano, ripercorrendo gli anni della scuola e quelli successivi, lasciando emergere le difficoltà e le debolezze di ciascuno ma anche i loro punti di forza. Sarebbe stato facile perdersi in un percorso costellato da una sindrome di Asperger riconosciuta in Damiano solo dopo i 20 anni, dai gravi episodi di bullismo che ha subìto o dai disturbi alimentari con cui Margherita non ha mai smesso di confrontarsi… ma “non è detto che le cose debbano sempre andare a finire male, anche se, a volte, sembra l’unico scenario possibile”: sono invece “i modi di reagire al mondo e a ciò che capita” a fare la differenza. Differenza che emerge nel riuscire a raccontare con incredibile “leggerezza” quel che leggero non è affatto: l’umorismo innato e le iperboli descrittive di Damiano (che con la sua varietà e proprietà lessicale avrebbe decisamente dovuto guadagnare qualche riconoscimento in più dai vari *prof* descritti, come sottolinea la ragazza che lo aiuta a casa con i compiti) riescono a strappare sorrisi nonostante si riferiscano a momenti davvero difficili della vita, non solo scolastica, di Damiano. Margherita riesce a leggersi dentro e raccontare i suoi personali capitomboli con mano leggera e consapevole: le sue fragilità emergono con la crescita, come accade in tanti altri casi simili al suo, ma sembra proprio che il rapporto con il fratello, molto franco e alla pari, le dia la chiave per uscire da una spirale difficile.

https://www.youtube.com/watch?v=Vq8WFc7tVU8

Ciascuno ha il suo zaino da portare per affrontare la montagna che ha di fronte ma, ognuno con il proprio passo, godono pienamente della presenza dell’altro, accettando i loro ritmi diversi, scegliendo i momenti in cui una sosta e un confronto, uno negli occhi dell’altro, fa emergere la forza di affrontare impervi passaggi. Interessante poi non sentire che lontane le voci dei genitori: solidi e presenti rimangono distanti nello scorrere della storia che comunque riguarda Damiano e Margherita. Se meritato è stato l’applauso del pubblico dello spettacolo televisivo, lo sarà ancor di più quello del lettore che coglie in pieno questa loro vitale e complice diversità.

##### Acquista questo libro in uno dei siti del circuito **[Helpfreely](https://www.helpfreely.org/it/) .**

Se sei iscritto, una percentuale del tuo acquisto verrà donata a Fede e Luce. ( [Scopri di più](http://www.fedeeluce.it/helpfreely---la-guida.html) )

Ecco dove puoi trovarlo:

[IBS](https://www.ibs.it/mia-sorella-mi-rompe-balle-libro-damiano-tercon-margherita-tercon/e/9788804719861) [Il Libraccio](https://www.libraccio.it/libro/9788804719861/damiano-tercon-margherita-tercon/mia-sorella-mi-rompe-balle-una-storia-di-autismo-normale.html?awc=9442_1612945677_896beb307536b91d349bfcd828bb16ee&utm_source=awin&utm_medium=cpa&utm_campaign=368705&utm_content=affiliazione) [Mondadori Store](https://www.mondadoristore.it/Mia-sorella-mi-rompe-balle-Damiano-Tercon-Margherita-Tercon/eai978880471986/)

*Editoriale* ** ** [**Biglietti e disegni**](https://www.ombreeluci.it/2021/biglietti-e-disegni/) di Cristina Tersigni

*Focus: Adozione* **Già nostro figlio** di Paolo Catapano **Un gatto, la comunità e il nostro apartheid** di Giulia Galeotti **Vangelo, immaginazione, intelligenza** di Dorota Swat * * **Il diritto di chi?** di Antonio Mazzarotto

*Intervista* [**Quel che la Convenzione dice (e non dice)**](https://www.ombreeluci.it/2021/quel-che-la-convenzione-dice-e-non-dice/) di Lars Porsenna

*Testimonianze* [**Cosa si potrebbe imparare dai banchi monoposto?**](https://www.ombreeluci.it/2021/cosa-si-potrebbe-imparare-dai-banchi-monoposto/) di Laura Coccia

*Dall'archivio* **Paolo e Chiara** di Irma Fornari

*Associazioni* [**Cosa c'è oltre la scuola?**](https://www.ombreeluci.it/2021/cosa-ce-oltre-la-scuola/) di Monica Leggeri

*Fede e Luce* [**Guida per le comunità**](https://www.ombreeluci.it/2021/guida-per-le-comunita/) di Lucia Casella

*Spettacoli* **Riappropiarsi della propria firma** di Claudio Cinus

*Dialogo Aperto * [**In ricordo di Aldo**](https://www.ombreeluci.it/2020/in-ricordo-di-aldo/) di Maria Goffi e Flora Atlante [**Periodo pesante, su spalle e cuore**](https://www.ombreeluci.it/2021/periodo-pesante-su-spalle-e-cuore/) di Elisa Sturlese

**Vita Fede e Luce n.152**

*Libri* **Mia sorella mi rompe le balle** di Damiano e Margherita Tercon [**I disegni segreti**](https://www.ombreeluci.it/2021/recensione-i-disegni-segreti/) di Véronique Massenot e Bruno Pilorget **Viaggio Italia around the world** di Danilo Ragona, Luca Paiardi e Marcello Restaldi **Grazie, papà Don Carlo** a cura di Sergio Didonè

*Diari* **Ho votato** di Benedetta Mattei **Io non lo so cosa mi aspetto dal futuro** di Giovanni Grossi